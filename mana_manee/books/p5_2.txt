ป.๕ เล่ม ๒ หน้า ๑
บทที่ ๑๑
เยาวชนคนดี
	ทางราชการจัดชุมนุมเยาวชนซึ่งอยู่ในพื้นที่ปฏิบัติการของหน่วยพัฒนาการเคลื่อนที่ทั่วประเทศที่กรุงเทพฯ ทุกปี ยกเว้นบางปีที่มีอุปสรรคขัดข้อง  ปีนี้ทางราชการให้หน่วยพัฒนาการเคลื่อนที่ ซึ่งใช้อักษรย่อว่า นพค. ทั่วประเทศเลือกสรรตัวแทนเยาวชนไปร่วมชุมนุมอีกเช่นเคย การคัดเลือกจัดทำอย่างยุติธรรม ตัวแทนเยาวชนแต่ละจังหวัดต้องมาแข่งขันกันอีก ณ ที่ตั้ง นพค. กรรมการต้องเลือกสรร
















ป.๕ เล่ม ๒ หน้า  ๒
เอาผู้ที่มีความรู้ความสามารถ ฉลาด และมีความประพฤติดีเป็นตัวแทนเยาวชน เพราะตัวแทนเยาวชนเหล่านี้จะต้องเป็นผู้นำเยาวชนในท้องถิ่นในครั้งนี้ ปิติได้รับคัดเลือกเป็นตัวแทนเยาวชนคนหนึ่งด้วย เขารู้สึกดีใจจนสุดจะพรรณา พ่อ แม่ ยายและพี่น้อง ครูบาอาจารย์ ตลอดจนเพื่อนฝูง ได้ทราบข่าวก็พลอยดีใจด้วย
	ยิ่งใกล้วันที่จะต้องเดินทางไปร่วมชุมนุมเข้าเท่าไร ปิติก็ยิ่งรู้สึกตื่นเต้นขึ้นเท่านั้น เขาต้องเตรียมและฝึกซ้อมกิจกรรมหลายอย่างไปแสดงเป็นต้นว่า การร้องเพลงและเล่นดนตรี การแสดงกายกรรม การประดิษฐ์ของใช้และของเล่นง่ายๆ จากเศษวัสดุ การพูดในที่ชุมนุมชน การเขียนบรรยายสิ่งต่างๆ ฯลฯ ปิติสามารถทำได้ดีทุกกิจกรรม โดยเฉพาะเขาเป่าขลุ่ยได้ไพเราะ ทำให้ครูประจำชั้นและครูใหญ่พอใจมาก
	การชุมนุมเยาวชนปีนี้ กำหนดจะจัดขึ้นระหว่างวันที่ ๒๐ – ๓๐ ตุลาคม เพื่อให้ตัวแทนเยาวชนได้ร่วมงานปิยมหาราชานุสรณ์ด้วย ปิติเตรียมตัวอย่างพรักพร้อมล่วงหน้าหลายวันแล้ว วีระนำเงินที่ขายผลไม้ในสวนมาซื้อผ้าขนหนูเล็กๆ อย่างดีให้ปิติสองผืน มานะกับมานีได้เงินจากการขายไข่ไก่  ซื้อสมุดบันทึกปกแข็งสีสวยให้ปิติหนึ่งเล่ม ชูใจได้เงินค่าเย็บกระทงห่อหมก ซื้อปากกาลูกลื่นให้ปิติหนึ่งด้าม เพรชได้เงินค่าล้างถ้วยชาม ซื้อสบู่ถูตัวให้ปิติหนึ่งก้อน สมคิด ดวงแก้ว และจันทรเจียดค่าอาหารกลางวันช่วยกันซื้อแปรงสีฟันพร้อมยาสีฟันหนึ่งชุด พวกผู้ใหญ่ก็ให้ของที่จำเป็นแกปิติคนละอย่าง เกษตรอำเภอกับครูไพลินให้รองเท้าผ้าใบอย่างดีหนึ่งคู่ ส่วนผู้ปกครองชองเพื่อนที่สนิท ตลอดจน














ป.๕ เล่ม ๒ หน้า ๓
ครูบาอาจารย์บ้างก็ให้เสื้อกล้าม กางเกงขาสั้น กางเกงขายาว ถุงเท้า ผ้าเช็ดหน้าและเสื้อเชิ้ต ปิติรู้สึกซาบซึ้งในไมตรีจิตของเพื่อนๆ และความเมตตาปราณีของผู้ใหญ่ ตอนเย็นก่อนวันออกเดินทางหนึ่งวันพรรคพวกเพื่อนฝูงของปิติ พากันมาร่วมชุมนุมที่บ้านของเขาอย่างพร้อมหน้าพร้อมตา ยายและพี่ของปิติทำอาหารที่อร่อยเป็นพิเศษเลี้ยงพวกเด็กๆ ด้วย
	ถึงวันเดินทาง ปิติกราบลายาย พ่อ แม่ และพี่ๆ ลาน้องชาย แล้วเข้าไปกอดเจ้านิล เจ้านิลทำท่าเหมือนรู้ว่าปิติกำลังจะจากไปมันเอาหัวซบลงกับอกของปิติ ไม่ว่าเขาจะขยับเขยื้อนไปทางไหนเจ้านิล























ป.๕ เล่ม ๒ หน้า ๔
ก็เดินตามไปตลอดเวลา ใครๆ เห็นแล้วอดรู้สึกตื้นตันใจไม่ได้ พ่อบอกปิติว่าไม่ต้องห่วงเจ้านิลและปลานิล พ่อกับพี่ๆ จะดูแลให้อย่างดี ปิติจึงคลายใจ เขาร่ำลาเพื่อนๆ และไหว้ลาบรรดาผู้ใหญ่ที่มีเมตตามาส่ง  ทุกคนอวยพรให้เขา ยายปลื้มใจจนน้ำตาไหล พอได้เวลาเดินทาง ครูใหญ่ก็พาเขาไปขึ้นรถประจำทาง ปิติโบกมือให้ผู้ที่มาส่งจนรถพาวิ่งลดเลี้ยวลับสายตา
	ปิติเดินทางมาถึงกรุงเทพฯ และเขาพักยังที่พักซึ่งทางเจ้าหน้าที่จัดไว้ให้ มีตัวแทนเยาวชนจังหวัดต่างๆ รวมหนึ่งร้อยสิบเอ็ดคน มีเจ้าหน้าที่ของ นพค. เป็นพี่เลี้ยง พวกเขากางเต๊นท์พักอยู่กลางสนามในบริเวณสนามเสือป่าใกล้พระบรมรูปทรงม้าและพระที่นั่งอนันตสมาคม ปิติรู้สึกตื่นเต้นและกระตือรือร้นอยู่ตลอดระยะเวลาที่ร่วมชุมนุน เขารู้จักเพื่อนที่มาจากทั่วสารทิศในประเทศไทย ได้เรียนรู้นิสัยใจคอของเพื่อนตลอดจนขนบธรรมเนียมของแต่ละท้องถิ่น กรรมการจัดการชุมนุมพาเยาวชนไปทัศนศึกษาหลายแห่ง เช่น พระบรมมหาราชวังและวัดระแก้ว ซึ่งมีชื่ออันไพเราะว่า วัดพระศรีรัตนศาสดาราม พิพิธภัณฑสถานแห่งชาติ ภูเขาทอง ห้องฟ้าจำลอง สถานีโทรทัศน์ เมืองโบราณ สวนสัตว์ดุสิต และฟาร์จรเข้ นอกจากนั้นยังได้ไปชมสถานที่ราชการหลายแห่ง เช่น รัฐสภา ทำเนียบรัฐบาล และได้ชมกิจการของกองทัพต่างๆ บางวันก็ไปทัศนศึกษาที่จังหวัดใกล้เคียงด้วย ปิติได้รับความสนุกสนานเพลิดเพลิน และได้รับความรู้เรื่องเมืองไทยด้วย เจ้าหน้าที่หน่วยงานต่างๆ ของรัฐบาลชี้แจงเรื่องราวต่างๆ ให้พวกเขาเข้าใจ














ป.๕ เล่ม ๒ หน้า ๖
เรื่องของบ้านเมืองทุกวันๆ ทำให้พวกเขาเข้าใจปัญหาและวิธีการที่จะช่วยให้ประเทศชาติอยู่รอดปลอดภัย ความรักชาติ ศาสนา พระมหากษัตริย์ที่พวกเขาเคยรู้สึกอยู่ก่อนแล้วก็ยิ่งเพิ่มพูนขึ้นเป็นทวีคูณ
	สิ่งที่ประทัยใจปิติมากที่สุด จนไม่อาจลืมได้เลยในชีวิตของเขาก็คือ การได้เข้าเฝ้าฯ พระบาทสมเด็จพระเจ้าอยู่หัว และสมเด็จพระสังฆราช สมเด็จพระสังฆราชทรงให้คติเตือนใจในการประพฤติปฏิบัติตนที่จะเป็นประโยชน์แก่ตนเอง แก่สังคม และแก่ชาติบ้านเมือง ปิติรู้สึกชุ่มชื่นใจเมื่อเข้าเฝ้าฯพระบาทสมเด็จพระเจ้าอยู่หัวและสมเด็จพระนางเจ้าฯพระบรมราชินีนาถ ณ พระตำหนักจิตรลดารโหฐาน เขารู้สึกซาบซึ้งในกระแสพระราชดำรัสของพระองค์ จนอยากจะหมอบกราบถวายคำสัตย์ปฏิญาณว่า เขาจะเป็นคนดีที่ชาติต้องการ พระองค์ทรงมีพระราชดำรัสแก่เยาวชนเป็นใจความสำคัญว่า ประเทศไทยโชคดีที่มีเยาวชนเข้าใจความเป็นมาของชาติบ้านเมือง เยาวชนทุกคนย่อมตระหนักดีว่า ประเทศชาติจะเจริญรุ่งเรืองและมั่นคงต่อไปในภายภาคหน้าก็เพราะความรักชาติ ความกล้าหาญ เสียสละ และความสามัคคีของคนในชาติ ดังนั้นจึงต้องพยายามศึกษาหาความรู้ หมั่นทำความดี พัฒนาตนเองเพื่อเป็นกำลังของชาติบ้านเมือง การที่เยาวชนจากทุกแห่งของประเทศไทยมาร่วมชุมนุมกัน จึงเป็นโอกาสอันดีที่จะได้ทำความรู้จักและเรียนรู้ซึ่งกันและกัน เพื่อจะได้ร่วมมือร่วมใจพัฒนาประเทศชาติให้วัฒนาถาวรสืบไป พระองค์ได้ทรงยกตัวอย่างการเสด็จพระราชดำเนินไปตามจังหวัดต่างๆ ว่า ทำให้พระองค์ทรงเข้าใจปัญหาและ














ป.๕ เล่ม ๒ หน้า ๗
ความต้องการของแต่ละท้องที่ อันเป็นประโยชน์ในการที่จะร่วมมือกันสร้างสรรค์บ้านเมืองให้เจริญอย่างทั่วถึง คืนนั้นก่อนนอน ปิติระลึกถึงพระราขดำรัสของพระบาทสมเด็จพระเจ้าอยู่หัว และพระพักตรอันเปี่ยมไปด้วยพระเมตตาของพระองค์และสมเด็จพระนางเจ้าฯพระบรมราชินีนาถแล้วเขาก็นอนฝันดีตลอดคืน
	ทุกๆ วันมีกิจกรรมที่ให้ทั้งความสนุกสนานบันเทิงและความรู้ด้านต่างๆ บางครั้งก็มีกิจกรรมที่ต้องประกวดและแข่งขันกัน ทั้งแข่งขันเป็นกลุ่มและรายบุคคล ปิติตั้งใจปฏิบัติกิจกรรมและร่วมมือกับเพื่อนๆ ในกลุ่ม ตลอดจนเพื่อนกลุ่มอื่นและเจ้าหน้าที่ทุกคน เขาพยายามปฏิบัติภารกิจแต่ละวันๆ ด้วยความตั้งใจดีที่สุด
	ถึงวันสิ้นสุดการชุมนุม คืนสุดท้ายมีการร่วมรับประทานอาหารกันระหว่างเยาวชนกับเจ้าหน้าที่ผู้เกี่ยวข้องกับการชุมนุมอย่างเป็นกันเองทำให้เยาวชนมีความรู้สึกว่าทุกคนมีความรักใครห่วงใย ต้องการให้พวกเขาเป็นคนดีและเป็นกำลังของประเทศชาติต่อไป พอถึงเวลาประกาศผลการประกวดและการแข่งขันกิจกรรมต่างๆ แต่ละวัน ทุกคนต่างรู้สึกตื่นเต้น โฆษกในงานคืนนั้นเชิญท่านผู้ใหญ่คนหนึ่งเป็นผู้แจกรางวัล รางวัลยอดเยี่ยมของงานกลุ่มได้แก่กลุ่มของปิตินั้นเอง ทุกคนในกลุ่มและเจ้าหน้าที่ที่เป็นพี่เลี้ยงดีใจมมาก ราวัลที่หนึ่งประเภทบุคคลได้แก่เยาวชนจากจังหวัดหนึ่ง ซึ่งมีความสามารถทุกด้าน ส่วนปิติได้รับรางวัลที่สอง เมื่อประก่ศผู้ได้รับรางวัลหมดแล้ว ผู้อำนวยการชุมนุมเยาวชนออกมาประกาศว่า “ท่านผู้มีเกียรติทั้งหลาย ในการชุมนุมเยาวชน













ป.๕ เล่ม ๒ หน้า ๘
ครั้งนี้เราได้ค้นพบเยาวขนคนดีที่เราปรารถนาแล้ว เขามีความประพฤติเป็นที่ประทับใจเพื่อนเยาวชนด้วยกันและเจ้าหน้าที่ทุกคน เพราะเป็นคนน่ารัก สุภาพอ่อนโยนและให้ความร่วมมืออันดีต่อทุกคน ทำงานร่วมกับใครๆ ได้เป็นอย่างดี มีความตั้งใจปฏิบัติภารกิจของแต่ละวันๆ ด้วยความเอาใจใส่และกระตือรือร้น การประกวดหรือการแข่งขันกิจกรรมทุกครั้งเขาใช้ความพยายามจนสุดความสามารถ ถึงจะแพ้หรือชนะก็ไม่ได้ทำให้เขาเสียใจหรือดีใจ เพราะเขาถือว่าเชาได้ทำอย่างดีที่สุดแล้ว แต่การที่ได้ช่วยเหลือเอื้อเฟื้อผู้อื่น และทำตัวให้เป็นประยชน์ต่อ























ป.๕ เล่ม ๒ หน้า ๙
หมู่คณะกลับเป็นสิ่งที่เขาพอใจและดีใจที่สุด เราต้องการเยาวชนเช่นนี้ เพราะชาติบ้านเมืองต้องการความร่วมมือร่วมใจในการทำงานของทุกฝ่าย เยาวขนคนดีของเราคนนี้ คือ เด็กชายปิติ พิทักษ์ถิ่น”
	ปิติรู้สึกปลาบปลื้มจนหูอื้อ เขาไม่ได้ยินเสียงปรบมือดังกึกก้องนั้นเลย

แบบฝึก
รร (ร หัน) ออกเสียงเหมือนไม่มีไม้หันอากาศ
ฝึกอ่านและสังเกต
	เลือกสรร	กรรไกร		ฉกรรจ์		บรรยาย
	ยุติธรรม		กรรมการ	สร้างสรรค์	หรรษา
	ตั้งครรภ์		พรรณนา	บรรพชา	ธรรมชาติ

การอ่านคำที่มาจากภาษาอังกฤษ ออกเสียงคล้ายเสียงคำในภาษาเดิม
ฝึกอ่านและสังเกต
เสื้อเชิ้ต		เต็นท์	ฟาร์ม	พลาสติก














ป.๕ เล่ม ๒ หน้า ๑๐
ภาษาไทยมีคำแสดงลักษณะเของสิ่งของหลังจำนวน
ฝึกอ่านและสังเกต
๓.๑  ผ้าขนหนู	 ๒  ผืน		ปากกา	๑  	ด้าม
        สมุด	๑    เล่ม		เสื้อ	๑	 ตัว
        ไข่		๑    ฟอง		คน	๑๕๐  	คน
        ขลุ่ย	๑    เลา		ของ	๓	อย่าง
๓.๒  แปรงพร้อมยาสีฟัน  ๑  ชุด	รองเท้า  ๑  คู่
          เสื้อ  กางเกง  ๑  ชุด		เสื้อผ้า   ๑  ชุด

การอ่านตัวเลข ออกเสียงแตกต่างกันไปตามลักษณะที่ใช้
ฝึกอ่านและจำ
	จำนวน	๑๑	อ่านว่า	สิบ – เอ็ด
		๒๑	     ”	ยี่ – สิบ – เอ็ด
		๑๐๑	     ”	หนึ่ง – ร้อย – เอ็ด
		๑๐๒	     ”	หนึ่ง – ร้อย – สอง
หมายเลขโทรศัพท์  โทร. ๒๒๔๑๖๒๐  อ่านว่า  โท – โท – สี่ – หนึ่ง – หก – โท – ศูนย์

ฝึกอ่านคำที่มีไม้ยมก (ๆ) ต่อท้าย
ซ้ำพยางค์เดียว	เล็กๆ		อ่านว่า	เล็ก – เล็ก
ซ้ำสองพยางค์	ทุกวันๆ	 	    ”	ทุกวัน – ทกวัน
ซ้ำสามพยางค์	แต่ละวันๆ	     ”	แต่ละวัน – แต่ละวัน






ป.๕ เล่ม ๒ หน้า ๑๑
ข้อสังเกต
	บางคำไม่ใช้ไมยมก เพราะทำหน้าที่คนละอย่าง
	เช่น	เขาเป็นคนๆ เดียวกัน (ผิด)	เขาเป็นคนคนเดียวกัน  (ถูก)
		เป็นหน้าที่ๆ ต้องทำ (ผิด)		เป็นหน้าที่ที่ต้องทำ  (ถูก)

การใช้ภาษาต้องเลือกใช้คำให้เหมาะสมกับโอกาสและบุคคล
ฝึกอ่านและสังเกต










ป.๕ เล่ม ๒ หน้า ๑๒
ข้อความบางอย่างมีประโยชน์ต่อเนื่องลำดับความกันหลายประโยคต้องอ่านทั้งประโยคข้างหน้าและประโยคข้างหลัง จึงจะจับใจความได้ถูกต้อง
ฝึกอ่านและสังเกต
๗.๑   เขาต้องเลือกเอาผู้ที่มีความรู้ความสามารถ ฉลาด และ มีความประพฤติดีเป็นตัวแทนของ
          เยาวชน
๗.๒   ปิติตั้งใจปฏิบัติกิจกรรม และร่วมมือกับเพื่อนๆ ในกลุ่ม ตลอดจนเพื่อนกลุ่มอื่นและเจ้าหน้าที่
          ทุกคน
๗.๓   เขาหัดเป่าขลุ่ยได้ไพเราะ  ทำให้ครูประจำชั้นและครูใหญ่พอใจมาก
๗.๔   เมื่อรับประทานอาหารกลางวันแล้ว มานีจึงชวนเพื่อนๆ ไปนั่งเล่น
๗.๕   เกษตรอำเภอกับครูไพลินให้รองเท้าผ้าใบอย่างดีหนึ่งคู่

ข้อความบางข้อความมีใจความไม่ครบสมบูรณ์ในประโยคเดียว จึงอาจจะมีประโยคที่เป็นข้อความขัดแย้ง หรือข้อความให้เลือกอย่างใดอย่างหนึ่งต่อไปอีก และจะต้องอ่านให้จบทั้งสองประโยค จึงจะจับใจความได้ถูกต้อง
ฝึกอ่านและสังเกต
	ยิ้มเป็นสิ่งที่ทำได้ไม่ยากแต่มีคุณค่ามาก
	เพื่อนคนหนึ่งยิ้มไม่เป็นแต่ เป็นคนดีมีความจริงใจ










ป.๕ เล่ม ๒ หน้า ๑๓
	ท่านบอกให้เพื่อนคนนั้นขออนุญาตผู้ปกครองไปอยู่ที่วัดกับท่านสักอาทิตย์ค่ะย่า หรือ
ถ้ากลัวผู้ปกครองไม่เชื่อ ท่านจะเขียนจดหมายให้ถือไปให้ผู้ปกครอง

อักษรย่อนิยมใช้พยัญชนะต้นของพยางค์ หรือตัวสะกดของคำเดิมจะย่อคำให้เหลืออักษร ๒ – ๓ ตัว
ฝึกอ่านและสังเกต
๙.๑  ชื่อตำแหน่ง		รัฐมนตรี	- ร.ม.ต.
๙.๒  ชื่อยศ		ร้อยตรี		- ร.ต.
			พันตำรวจตรี	- พ.ต.ต.
			พลอากาศโท	- พล.อ.ท.
๙.๓  ชื่อจังหวัด		พิจิตร		- พ.จ.
			พิษณุโลก	- พ.ล.
			แพร่		- พ.ร.
			เพชรบูรณ์	- พ.ช.















ป.๕ เล่ม ๒ หน้า ๑๔
บทที่ ๑๒
เกียรติศักดิ์นักรบไทย
	“วีระพี่มานะทำหมวกอะไรคะ รูปร่างแปลกดี” ชูใจทัก พลางเข้าไปยืนดูใกล้ๆ วีระกับมานะกำลังช่วยกันทำหมวกปีกทรงสูงมียอดแหลมอยู่อย่างขะมักขะเม้น
	“หมวกของเจ้าพระยาจักรี พวกพี่จะจัดนิทรรศการ เกียรติศักดิ์นักรบไทย” วีระตอบ พลางเอากรรไกรตัดกระดาษสีดำเป็นชิ้นๆ และตัดกระดาษสีทองเป็นริ้วเล็กๆ





















ป.๕ เล่ม ๒ หน้า ๑๕
	“เจ้าพระยาจักกรีคือใครคะ” ชูใจซักขณะที่ช่วยมานะทากาวที่หมวกเพื่อปิดกระดาษสีดำ และใช้กระดาษสีดำ และใช้กระดาษสีทองขลิบแทรกตามปีกหมวก
	“อ้าว นี่ชูใจไม่ทราบหรือว่า เจ้าพระยาจักรีคือใคร”มานะถาม “เจ้าพระยาจักรีก็คือพระบาทสมเด็จพระพุทธยอดฟ้าจุฬาโลกมหาราช ปฐมกษัตริย์แห่งราชวงจักรีไงล่ะ”
	“อ้อ จำได้แล้ว น้องชายเจ้าพระยาจักรีชื่อเจ้าพระยาสุรสีห์ ฉันชอบอ่านประวัติของท่านตั้งแต่สมัยท่านเป็นนายสุจินดา”
	“แล้วชูใจได้อ่านพระนิพนธ์ของสมเด็จพระเทพรัตนราชสุดาฯหรือเปล่า ท่านทรงนิพนธ์เกี่ยวกับเจ้าพระยาจักรีและเจ้าพระยาสุรสีห์เป็นโคลงสี่สุภาพไว้น่าฟังมาก นั่นยังไงล่ะ พี่คัดลอกโคลงบางบทมาไว้อ่านและใช้ประกอบการจัดนิทรรศการ” วีระพูดพลางชี้ไปที่สมุดปกแข็งเล่มใหญ่ ซึ่งเป็นสมุดรวบรวมคำประพันธ์ สุภาษิตและอื่นๆ ที่เขาชอบ
	ชูใจรีบดูสารบัญแล้วเปิดออกอ่านทันที

	ทัพอะแซหวุ่นกี้		มารอน รานแฮ
สองฟากฝั่งสาคร			ค่ายล้อม
พลสามหมื่นสลอน		ดูดาษ
ปรปักษ์แห่ห้อม			แม่น้ำลำแคว











ป.๕ เล่ม ๒ หน้า ๑๖
	เจ้าพระยาผู้พี่		นามจัก  รีนา
ว่าทัพไทยจงพัก			หยุดไว้
คอยสู้พม่าฮึกฮัก			ต่อยุทธ์
อยู่พิษณุโลกได้			สะดวกแท้การรณรงค์
	เจ้าพระยาผู้น้องชื่อ	สุรสีห์
เห็นว่าควรออกตี			อริร้าย
แต่พม่าคนมากมี			เกินปราบ
ฝ่ายทัพไทยต้องย้าย		ล่าเข้าในนคร



















ป.๕ เล่ม ๒ หน้า ๑๗
	สองเจ้าพระยาต่อสู้		สามารถ
ไทยเก่งพม่ากาจ				ต่อกล้า
ต่างหาญบ่มิขลาด			สักหน่อย
ฤทธิ์ต่อฤทธิ์แรงร้า			ผลัดแพ้ชนะกัน
	อะแซหวุ่นกี้แม่			ทัพตเลง
เห็นทัพไทยไป่เยง			ย่อท้อ
ไทยน้อยแต่ไป่เกรง			ทัพพม่า
แม่ทัพยังหนุ่มฟ้อ			อยากรู้จักกัน
	หวุ่นกี้ให้ล่ามเอื้อน		เอ่ยถาม
อ้าท่านผู้ศัตรูขาม			สยบลี้
ข้าใคร่จะทราบความ			กำหนด
อายุท่านปีนี้				มากน้อยเพียงไร
	ขุนศึกจอมทแกล้ว		ประเทศ ไทยบอ
สามสิบปีเศษเศษ				ตอบถ้อย
อายุท่านจอมเดช				แม่ทัพ พม่าเอย
ว่าเจ็ดสิบสองมิน้อย			แก่แล้วชำนาญ
	ตัวท่านยังหนุ่มแท้		วัยฉกรรจ์
รูปพิลาสเฉิดฉัน				อะเคื้อ
ฝีมือเลิศโรมรัน				ตีต่อ
อาจสู้เราชาติเชื้อ				เฒ่าผู้ชาญสมร







ป.๕ เล่ม ๒ หน้า ๑๙
	อุตส่าห์รักษ์อาตม์ไว้		จงดี
ตัวท่านนั้นบุญมี				ภาคหน้า
จะเป็นปิ่นธรณี				ผดุงเขต
มธุพจน์อันข้า				กล่าวแล้วเป็นจริง

	“อะแซหวุ่นกี้นี่เก่งนะคะ ทำนายอนาคตของเจ้าพระยาจักรีไว้ได้แม่นยำจริงๆ” ชูใจพูด วีระกับมานะยิ้มให้กัน มานะพูดว่า “ชูใจก็เก่ง อ่านคำประพันธ์แล้วเข้าใจเรื่องได้หมด”
	“คำบางคำฉันก็ไม่รู้ความหมาย แต่อ่านทั้งวรรคแล้วเข้าใจ ฉันจึงรู้เรื่อง”
	“ถ้ามีเวลาค้นคว้าความหมายของคำจากพจนานุกรม จะทำให้เรารู้เรื่องดีขึ้น” วีระเสริม
	“พี่จัดนิทรรศการกันสองคนหรือคะ” ชูใจยังติดใจเรื่องจัดนิทรรศการ
	“คุณครูให้พวกเราแบ่งกลุ่ม แต่ละกลุ่มก็ปรึกษาหารือว่าจะสดุดีเกียรติศักดิ์นักรบไทยคนไหน โดยไม่ให้ซ้ำกับกลุ่มอื่น จากนั้นแต่ละกลุ่มก็แบ่งงานกันไปค้นคว้า และจัดทำสิ่งที่จะต้องแสดง กลุ่มของพี่เลือกค้นคว้าและจัดนิทรรศการเกี่ยวกับเจ้าพระยาจักรี พี่สองคนจัดหาคำประพันธ์สดุดีและเครื่องแต่งกายของเจ้าพระยาจักรีไปร่วมแสดง”
	“มีใครเลือกชาวบ้านบางระจันหรือเปล่าคะ”












ป.๕ เล่ม ๒ หน้า ๒๐
	“มีซีจ๊ะ บางกลุ่มก็เลือกท้าวเทพกษัตรี ท้าวศรีสุนทร บางกลุ่มเลือกพันท้ายนรสิงห์ บางกลุ่มเลือกพระยาพิชัยดาบหัก ที่เลือกสมเด็จพระศรีสุริโยทัยก็มี บางกลุ่มก็เลือกท้าวสุรนารี พรุ่งนี้ชูใจชวนเพื่อนๆ ไปดูที่ห้องเรียนของพี่ซี พวกเราจะจัดตั้งแต่ตอนเช้าทีเดียว”
	“คะ ฉันจะชวนเพื่อนๆ ไป นี่ต้องทำพิธีบวงสรวงหรือเปล่าคะ”























ป.๕ เล่ม ๒ หน้า ๒๑
	“ไม่จำเป็นหรอกชูใจ การที่เรานำเอาประวัติคุณความดีของท่านที่ได้ป้องกันประเทศชาติ ไม่ให้ข้าศึกศัตรูทำลาย และสร้างเสริมเมืองไทยให้อยู่รอดปลอดภัยมาจนบัดนี้ มาแพร่เกียรติคุณก็เพื่อให้ลูกหลานได้ทราบ และเจริญรอยตามท่านในเรื่องความรักชาติและความเสียสละเพื่อบ้านเมือง เราไม่ต้องบวงสรวงก้ได้ เพราะเราก็จัดทำด้วยความเคารพเทิดทูนวีรกรรมของท่านอยู่เสมอ” วีระตอบ
	“พรุ่งนี้ฉันจะชวนเพื่อนๆ ไปชมนิทรรศการเรื่องเกียรติศักดิ์นักรบไทยที่ห้อง ป.๖/๑ และจะเตรียมสมุดบันทึกไปจดความรู้ด้วย”

แบบฝึก
คำประสมบางคำ ซึ่งเกิดจากคำหลายคำรวมกันเป็นคำใหม่ และมีความหมายคงเดิม เวลาอ่านจะออกเสียงสระที่ตัวสะกดของคำแรกด้วย
ฝึกอ่านและสังเกต
	นิทรรศการ	(นิทรรศ + การ)	อ่าน	นิ – ทัด – สะ – กาน
	เกียรติศักดิ์	(เกียรติ + ศักดิ์)	   ”	เกียด – ติ – สัก
	ปฐมกษัตริย์	(ปฐม + กษัตริย์)    ”	ปะ – ถม – มะ – กะ – สัด
	โบราณคดี	(โบราณ + คดี)       ”	โบ – ราน – นะ – คะ – ดี
	คณิตศาสตร์	(คณิต + ศาสตร์)    ”	คะ – นิด – ตะ – สาด











ป.๕ เล่ม ๒ หน้า ๒๒
	สุขศึกษา	(สุข + ศึกษา)	   ”	สุก – ขะ – สึก – สา
	ปรากฏการณ์	(ปรากฏ + การณ์)   ”	ปรา – กด – ตะ – กาน
	เกษตรกร	(เกษตร + กร)	   ”	กะ – เสด – ตระ – กอน

คำที่ไม่ประวิสรรชนีย์ บางคำอ่านแบบอักษรนำ และบางคำออกเสียงเป็นอย่างอื่น อาจทำให้อ่านผิดและเขียนผิด
ฝึกอ่านและจำ
๒.๑  ออกเสียงแบบอักษรนำ
	สยม	สมร	สลอน	อริ
๒.๒  ออกเสียงเรียงพยางค์
	พม่า	ฉกรรจ์	แสดง	ณรงค์
๒.๓  ออกเสียงอะสองพยางค์แรก
	กรณี	อรหันต์	  ปรปักษ์
๒.๔  ออกเสียง  ออ ที่พยางค์แรก และออกเสียง อะ ที่พยางค์ที่สอง
	ธรณี	นรสิงห์

คำที่มีรูปคล้ายคำอื่น อาจจะทำให้อ่านผิดและไม่เข้าใจความหมาย
ฝึกอ่านและจำ
๓.๑  แคว รูปคล้าย  ว  สะกด ต้องนึกถึงความหมาย และอ่านควบกล้ำจึงจะมีความหมาย







ป.๕ เล่ม ๒ หน้า ๒๓
๓.๒  หวงแหน  ถ้าอ่าน แห – น สะกด หมายความว่า “หวง” แต่ ถ้าอ่านเป็น ห นำ แน จะหมายถึง
         หวง “จอกแหน”

คำบางคำมีความหมายหลายอย่าง ต้องพิจารณาข้อความประกอบด้วยจึงจะช่วยให้เข้าใจมากขึ้น
ฝึกอ่านและสังเกต
๔.๑  ทรง ทำหมวกปีกทรงสูงมียอดแหลม (ทรง คือ รูปร่าง รูปทรง)
	   ท่านทรงนิพนธ์เกี่ยวกับเจ้าพระยาจักรี (ทรง ใช้นำหน้าคำสามัญเพื่อใช้เป็นคำราชาศัพท์)
๔.๒  พระ พระบิณฑบาต (พระหมายถึงพระภิกษุ)
	    พระนิพนธ์ (พระนำหน้าคำสามัญเพื่อใช้เป็นคำราชาศัพท์)
คำที่ใช้แต่งโคลงกลอนมักแยกคำ ตัดสระ ตัดคำ หรือสลับที่ของคำ เวลาอ่านต้องพิจารณาใจความของเรื่องจึงจะเข้าใจความหมายที่ถูกต้อง
ฝึกอ่านและสังเกต
๕.๑  แยกคำ
        อะแซหวุ่นกี้แม่	ทัพตเลง		(แม่ทัพ)
        เจ้าพระยาผู้พี่	นามจัก  รี นา	(จักรี)
๕.๒  ตัดสระ
         ตะเลง  เป็น  ตเลง	เพื่อให้เหลือพยางค์เดียว









ป.๕ เล่ม ๒ หน้า ๒๔
๕.๓  ตัดคำ
          ฝ่ายทัพไทยต้องย้าย	ล่าเข้าในนคร	(ล่าถอย)
          อ้าท่านผู้ศัตรูขาม		สยบลี้		(เกรงขาม  หลบลี้)
๕.๔  สลับที่ของคำ
         ว่าทัพไทยจงพัก		หยุดไว้		(หยุดพัก)
         ตัวท่านนั้นบุญมี		ภาคหน้า	(ภายภาคหน้าท่านจะมีบุญ)

ประโยคบางประโยค คำขยายกริยาอยู่ห่างคำกริยามาก
ฝึกอ่านและสังเกต
	วีระกับมานะกำลังช่วยกันทำหมวกปีกทรงสูงมียอดแหลม อยู่อย่างขะมักเขม้น (หมายความว่า ทำอย่างขะมักเขม้น ไม่ใช่ยอดแหลมอย่างขะมักเข้มน)
	วีระพลางเอากรรไกรตัดกระดาษสีน้ำเงินเป็นแถบๆ (หมายความว่า ตัดกระดาษออกเป็นแถบๆ อยู่แล้วนำกรรไกรไปตัด)
	อะแซหวุ่นกี้ทำนายอนาคตของเจ้าพระยาจักรีไว้ได้แม่นยำจริงๆ (หมายความว่า ทำนายไว้แม่นยำจริงๆ ไม่ใช่ เจ้าพระยาจักรีแม่นยำจริงๆ)











ป.๕ เล่ม ๒ หน้า ๒๕
คำสัมผัสคล้องจองในโคลง
ฝึกอ่านและสังเกต
โคลงสี่สุภาพ
			อุตส่าห์รักษ์อาตม์ไว้		จงดี
	ตัวท่านนั้นบุญมี				ภาคหน้า
	จะเป็นปิ่นธรณี				ผดุงเขต
มธุพจน์อันข้า				กล่าวแล้วเป็นจริง

การจับใจความสำคัญของเรื่อง ต้องอ่านเรื่องทั้งหมดก่อน แล้วตัดส่วนขยายของข้อความ หรือรายละเอียดบางอย่างออก จะทำให้จับใจความของเรื่อง และจุดประสงค์ของข้อความตอนนั้นได้
ฝึกอ่านและสังเกต
ข้อความเดิม
	“เรานำเอาประวัติคุณความดีของท่าน (ที่ได้ปกป้องประเทศชาติ ไม่ให้ข้าศึกศัตรูทำลาย และสร้างเสริมเมืองไทยให้อยู่รอดปลอดภัยมาจนบัดนี้) มาแพร่เกียรติคุณ (เพื่อให้ลูกหลานได้ทราบและเจริญรอยตามท่าน ในเรื่อความรักชาติ และความเสียสละเพื่อบ้านเมือง) เราไม่ต้องบวงสรวงก็ได้ เพราะเราก็จัดทำด้วยความเคารพเทิดทูนวีรกรรมของท่านอยู่เสมอ”







ป.๕ เล่ม ๒ หน้า ๒๖
	ข้อความที่อยู่ในวงเล็บคือส่วนขยายหรือรายละเอียด ซึ่งตัดออกแล้วไม่ทำให้เสียใจความ จะเหลือ
	ข้อความดังนี้
			เรานำเอาประวัติคุณความดีของท่านมาแพร่เกียรติคุณ เราไม่ต้องบวงสรวงก็ได้ เพราะเราก็
	จัดทำด้วยความเคารพเทิดทูนวีรกรรมของท่านอยู่เสมอ

	รวมความคิดเป็นของเราเอง
			“ไม่ต้องบวงสรวงก็ได้ เพราะเรานำประวัติคุณงามความดีของท่านมาแพร่เกียรติคุณ”

การอ่านเรื่องราวต่างๆ บางครั้งไม่รู้ความหมายของคำบางคำ อาจเดาความหมายจากเรื่องราวได้
ฝึกอ่านและสังเกต
	“หวุ่นกี้ให้ล่ามเอื้อน	เอ่ยถาม”
	ล่าม ไม่ทราบว่าหมายความว่าอะไร แต่คงเป็นคน เพราะสามารถเอ่ยได้ เอื้อนมีเสียงต่อเนื่องกับ เอ่ย คงเป็น เอื้อนเอ่ย หมายความถึง พูด ข้อความนี้จึงคงหมายความว่า อะแซหวุ่นกี้ให้คนคนหนึ่ง (ล่าม) ถาม












ป.๕ เล่ม ๒ หน้า ๒๗
บทที่ ๑๓
บุญบั้งไฟ
	เมื่อรับประทานอาหารกลางวันเสร็จแล้ว มานีจึงชวนเพื่อนๆ ไปนั่งเล่นที่ใต้ต้นหูกวาง ปิติสัญญาว่าจะเล่นกลให้ดู พอดีดวงแก้ววิ่งตามมาทัน เขาชูจดหมายฉบับหนึ่งให้เพื่อนๆ ดูพลางบอกว่า “ฉันได้รับจดหมายจากเพื่อนชาวอีสานแล้ว เขาชื่อเด็กหญิงบุณโฮม นามสกุลบุญเมืองคำ เรียนอยู่ชั้น ป. ๕ โรงเรียนบ้านหนองผือ ตำบลเขื่อน อำเภอโกสุมพิสัย จังหวัดมหาสารคาม”
	“ชื่อแปลกดีนะ เขาเล่าเรื่องอะไรให้ฟังบ้างล่ะ” มานีถาม
	“เขาเดาถูกเผงเลยว่าเราต้องสงสัยความหมายของชื่อเขา ก็เลยบอกมาว่า บุญโฮม แปลว่า บุญรวม ชื่อโรงเรียนเป็นชื่อของหมู่บ้าน หนองผือ หมายถึงหนองน้ำที่มีต้นกก แล้วเขาพูดอย่างน่าสงสารว่า เดี๋ยวนี้ต้นกกไม่มีแล้วเพราะในหนองไม่มีน้ำ” แล้วดวงแก้วก็อ่านข้อความตอนหนึ่งในจดหมายของบุญโฮมให้เพื่อนฟังว่า
	“ชีวิตของชาวอีสานเป็นชีวิตที่เรียบง่าย คนอีสานส่วนใหญ่ใจบุญและชอบเป็นมิตรกับคนทั่วไป นิสัยซื่อไม่ฉ้อฉล (ฉันพูดถึงคนส่วนใหญ่นะ) ท้องถิ่นอีสานมีประเพณีสำคัญๆ หลายอย่าง ทั้งประเพณีที่เกี่ยวกับการดำรงชีวิตและประเพณีทางศาสนา ประเพณีที่น่าสนใจ












ป.๕ เล่ม ๒หน้า ๒๘
มากซึ่งฉันอยากเล่าให้เธอฟัง คือ บุญบั้งไฟ ถือว่าเป็นงานมหากุศล ประชาชนในหมู่บ้านหรือตำบลจะรวมกันจัดขึ้นที่วัดระหว่างเดือนหกถึงต้นเดือนเจ็ด คือเดือนพฤษภาคมถึงต้นเดือนมิถุนายน ส่วนใหญ่จะทำในวันวิสาขบูชา เธอคงสงสัยว่า “บั้งไฟ” คืออะไร ชื่อเสียงก็ฟังดูพิกล “บั้ง” คือกระบอกไม้ไผ่ (เธอคงเรียกบ้อง) เดี๋ยวนี้กระบอกไม้ไผ่ขนาดโตๆ ที่ใช้ทำบั้งไฟหายาก เขาจึงใช้ท่อประปาขนาดใหญ่แทน ฉันเคยนึกเล่นๆ ว่า โชคดีที่ไม่มีใครอุตริเปลี่ยนชื่อเป็น “บุญท่อไฟ” แทนชื่อ “บุญบั้งไฟ”
	เหตุผลของการจัดทำบุญบั้งไฟนี้ ผู้เฒ่าผู้แก่เล่าให้ฉันฟังว่าเป็นการทำบุญวันวิสาขบูชาและเป็นการบูชาเทวดาผู้อภิบาลมวลมนุษย์ด้วย ท่านจะได้ดลบันดาลให้ฝนตกต้องตามฤดูกาล เธอคงสังเกตเห็นแต่แรกแล้วว่า บุญบั้งไฟจัดขึ้นในต้นฤดูฝน เธอจะนึกไกลไปอีกหรือไม่ว่า เพราะอีสานเป็นถิ่นแห้งแล้งกันดารมาแต่โบราณกาลกระมัง ชาวอีสานจึงมีประเพณีนี้สืบต่อมา แต่ฉันคิดว่า บรรพบุรุษที่คิดทำบุญบั้งไฟขึ้นในครั้งแรก คงมิได้ทำเพื่อขอฝนแน่นอน ความแห้งแล้งกันดารคงจะเกิดขึ้นทีหลัง ฉันเห็นที่ดินลุ่มๆ หลายแห่ง คนก็เรียกบึง เรียกห้วย ถ้ามีบึงมีห้วยมากมายเช่นนี้ ก็แสดงว่าผืนดินแห่งนี้แต่ก่อนมิได้แห้งแล้งอย่างปัจจุบัน เธอคิดอย่างไรก็ลองเล่าให้ฉันฟังบ้างนะ















ป.๕ เล่ม ๒ หน้า ๒๙
ฉันจะเล่าเรื่องบุญบั้งไฟต่อล่ะ งานนี้ชาวบ้านทุกคนถือว่าเป็นงามมงคล และเป็นหน้าที่ของตนที่จะต้องช่วยกันทำโดยไม่เกี่ยงงอน บางพวกปลูกปะรำ บางพวกเตรียมอาหารไว้ทำบุญ บางพวกเผาถ่านผสมดินประสิวและทำบั้งไฟ พวกนี้เคยทำและมีความชำนาญเป็นพิเศษ พวกสาวๆ ก็เตรียมรำเซิ้ง (ฉันยังไม่สาวเลยไม่ได้เตรียม)  บางพวกก็เตรียมกลองเส็ง (กลองตีแข่งกัน) เอาไว้แข่งกับกลองของชาวตำบลอื่น ทางวัด อุปัชฌาย์อาจารย์ก็เตรียมซ้อมนาคเพราะชาวบ้านนิยมให้ลูกหลานบวชในวันนี้มาก กิจกรรมที่ว่ามานี้เขาลงมือทำล่วงหน้าก่อนถึงวันงานประมาณหนึ่งเดือน เธอคิดดูก็แล้วกันว่า น















ป.๕ เล่ม ๒ หน้า ๓๐
จะมโหฬารและสนุกสนานเพียงใด ทุกคนเป็นกังวลอยู่กับงานของตนต่างพยายามทำให้ดีที่สุด
	บั้งไฟจะต้องเสร็จเรียบร้อยก่อนวันงาน กระบอกไม้ไผ่ขนาดใหญ่หรือท่อประปาที่ใช้ทำบั้งไฟนั้น จะต้องมัดติดกับหางซึ่งเป็นไม้ไผ่ขนาดยาว แล้วประดับประดาด้วยกระดาษสีตัดเป็นรูปต่างๆ อย่างสวยงาม ทางบ้านของฉันเรียกว่า “เอ้บั้งไฟ” (เอ้ แปลว่า ตกแต่ง) เสร็จแล้วก็ยกบั้งไฟใส่ล้อหรือเกวียนซึ่งประดับประดาไว้สวยงามเช่นกัน (แต่ปัจจุบันใช้รถแทนเสียแล้ว) พอถึงวันงาน เธอคิดดูแล้วกันว่าจะเอกเกริกเพียงไร ผู้คนมืดฟ้ามัวดินทีเดียวจากหมู่บ้านองเราเอง จาก





















ป.๕ เล่ม ๒ หน้า ๓๑
หมู่บ้านอื่น ตำบลอื่น มาร่วมชุมนุมกันคับคั่งจนลานวัดกว้างๆ ดูแคบไปถนัด เมื่อพิธีทางศาสนาเสร็จแล้วเสียงตีกลองเส็งก็ดังสนั่นจนหูอื้อ เสียงแห่บั้งไฟ เสียงเซิ้ง อลเวงไปทั่วบริเวณ เวลาที่เราตื่นเต้นที่สุดก็คือตอนจุดบั้งไฟ ผู้คนจะเฮโลไปดูราวกับเกิดจลาจลทีเดียว
	เธอเคยเห็นภาพยนตร์ข่าวการปล่อยจรวดของอเมริกาแล้วใช่ไหม การจุดบั้งไฟก็มีลักษณะคล้ายคลึงกัน จนทำให้ฉันนึกว่าคนไทยคิดจรวดได้ก่อนชาติอื่น แต่จรวดของเรา (บั้งไฟ) ก่อนนี้เคยขึ้นได้สูงแค่ไหน เดี่ยวนี้ก็ขึ้นอยู่ได้แค่นั้น เป็นเพราะอะไรหนอ อย่าหาว่าฉันคิดเพ้อเจ้อไปเลยนะ การจุดบั้งไฟมีการแข่งขันกันด้วย ทุกหมู่บ้านจะพยายามทำบั้งไฟขนาดใหญ่ให้ขึ้นไปได้สูงที่สุด เพื่อให้เทวดาชอบใจแล้วจะได้




















ป.๕ เล่ม ๒ หน้า ๓๓
ดลบันดาลให้ฝนตกลงมา บั้งไฟของหมู่บ้านใดขึ้นได้สูงกว่าของหมู่บ้านอื่นก็ถือว่าชนะ การที่จะรู้ได้ว่าบั้งไฟอันไหนขึ้นได้สูงแค่ไหน เขาใช่นาฬิกาจับเวลา ตั้งแต่มันพุ่งขึ้นไปจนตกลงถึงพื้น เวลาจะจุดเขาต้องลากบั้งไฟขึ้นไปติดตั้งบนร้านหรือฐาน (เหมือนฐานจรวด) แล้วก็จุดไฟ บางบั้งก็พุ่งปราดขึ้นไปบนอากาศ บางบั้งก็แตก บางบั้งก็ทะลุหัวก้น ตอนนี้สนุกมาก ถ้าบั้งไฟของใครไม่ขึ้น พรรคพวกก็จะหามเจ้าของบั้งไฟไปโยนลงน้ำหรือโคลนตม สนุกสนานสรวลเสเฮฮา ไม่มีใครโกรธใคร เพราะเป็นประเพณีมานานแล้ว ใครไม่มัก (ชอบ) เล่น ก็อย่าเล่น บางแห่งไม่มีน้ำ ต้องขุดบ่ไว้ใกล้ๆ ที่จุด เพื่อเตรียมไว้โยนผู้แห้ ผู้แพ้บางรายพอเห็นว่าบั้งไฟของตนทำท่าไม่ดี ก็รีบวิ่งหนีไปเสียก่อน แต่ก็หนีไม่พ้นเพราะผู้ดูช่วยกันจับไว้ ขณะที่จุดนั้นมีการเซิ้ง มีการร้องหนุนให้บั้งไฟของตนขึ้น เสียงเซ็งแซ่ฟังไม่ได้ศัพท์ พอบั้งไฟขึ้นก็กระโดดโลดเต้น แต่พอไม่ขึ้นก็วิ่งหนีกันอลวน
	เมื่อตอนเป็นเด็ก ฉันกลัวการจุดบั้งไฟมากเพราะเวลาจุดดินปืนที่อัดกันแน่นในบั้งไฟจะระเบิด เกิดเสียงดังกึกก้องสนั่นหวั่นไหว ฉันต้องเอานิ้วมืออุดไว้แน่นที่รูหูทั้งสองข้าง อยากดูก็อยากดู กลัวก็กลัว เดี๋ยวนี้โตแล้ว หายกลัว แต่ต้องคอยระวังตัวเพราะบั้งไฟบางบั้งแทนที่มันจะพุ่งขึ้นไปบนอากาศ มันกลับพุ่งจากร้านหรือฐานลงมาไล่คนดู ต้องหนีกันหัวซุกหัวซุน ทั้งกลัวทั้งสนุก บางครั้งเขาก็จุดตะไล  เจ้าตะไลนี่แหละตัวดีนัก เป็นอันธพาลชอบไล่คนเป็นประจำเลยทีเดียว













ป.๕ เล่ม ๒ หน้า ๓๔
	ฉันเล่าไว้ตอนต้นว่า งานนี้มีการเส็งกลอง (ตีกลองแข่งกัน) ด้วย เธอคงแปลกใจว่าการเส็งกลองจะชนะกันได้อย่างไร คนตี คนฟัง ตลอดจนกรรมการหูไม่แตกไปตามๆ กันหรือ ฉันอยากให้เธอไปเที่ยวงานบุญบั้งไฟจัง รับรองได้ว่าเธอจะตื่นเต้น (บางทีตกใจด้วย) อยู่เกือบตลอดเวลา กลองเส็งเป็นกลองคู่ขนาดใหญ่ทำขึ้นเพื่อการเส็งโดยเฉพาะ การเส็งก็คือการตีกลองทั้งคู่หรือตีเดี่ยวตามแต่วิธีการตี คนที่ยืนใกล้ๆ ต้องเอามืออุดหู คนตีเองต้องเอาสำลีอุดหูไว้ การตีก็มีจังหวะช้าเร็ว และออกแรงมากกว่าการตีกลองอื่นๆ บางจังหวะก็กระโดไปด้วยตีไปด้วย





















ป.๕ เล่ม ๒ หน้า ๓๕
ตลกดี กรรมการเก่งมากที่หูไม่แตก เพราะจะต้องฟังเสียงว่าดังเพียงไร เสียงนุ่มนวลและจังหวะดีหรือไม่ สำหรับตัวฉันไม่ค่อยชอบการเส็งกลอง เพราะได้ยินเสียงกลองดังแล้ว หัวใจมันเต้นแรงเหมือนกลองเข้ามาตีอยู่ในหัวใจ ในหูก็ดังตุบ ตุบ ไปด้วย”
	ดวงแก้วเงยหน้าขึ้นมองเพื่อนๆ ทุกคนนั่งเงียบด้วยความสนใจ
	“จบแล้วหรือ” ปิติถาม
	“ยังไม่จบ เหลืออีกนิดเดียว แต่ที่เหลือเป็นเรื่องคุยธรรมดา ไม่ได้เล่าเรื่องอะไร”
	“ฟังดูสำนวนแล้ว ฉันนึกวาดภาพว่า บุญโฮมมีรูปร่างผอมๆ สูงๆ นะ” มานีพูด
	“มานีหัดเป็นหมอดูตั้งแต่เมื่อไรจ๊ะ” จันทรถาม
	มานีหัวเราะ “หมอเดากระมัง ฉันเพียงแต่ตั้งข้อสังเกตว่า คนรูปร่างผอมๆ แต่ไม่ใช่ผอมแบบขี้โรค มักจะเป็นคนมีอารมณ์ขัน นี่บุญโฮมเขาพูดอะไรก็ติดตลก มีอารมณ์ขันให้เห็น”
	“ไม่แน่เสมอไปหรอก ลุงของฉันอ้วนมั่กขั้ก พูดอะไรขึ้นมาแต่ละที คนฮากันลั่น” สมคิดค้าน
	“แต่นี้ไป ฉันจะคอยสังเกตดูว่า คนอ้วนกับคนผอม ใครจะมีอารมณ์ขันมากกว่ากัน” ปิติพูด
	“การที่เราได้ฟังอะไร แล้วเราพยายามคิดค้นหาความจริง หรือเหตุผลต่างๆ จากที่ได้ฟัง ก็ทำให้เราฉลาดขึ้นนะ ข้อสำคัญเราต้องไม่ทึกทักเชื่อตามง่ายๆ เท่านั้น ต้องหาหลักฐาน ต้องใช้ดุลพินิจให้













ป.๕ เล่ม ๒ หน้า ๓๖
ถ่องแท้ก่อนจะเชื่อ” มานีพูด ทำสีหน้าท่าทางภูมิฐานเหมือนนักปราชญ์ เพื่อนๆ หัวเราะด้วยความขบขัน
	“แต่ฉันรู้สึกคุ้นเคยกับบุญโฮมเหมือนรู้จักกันมานาน คงจะเป็นเพราะคำพูดซื่อๆ ติดตลกของเขากระมัง บางตอนเขาก็พูดชวนให้สงสาร เช่น เขาต้องช่วยกันขุดบ่น้ำบาดาลใช้องเพราะบางแห่งการชลประทานก็ทำได้ไม่ทั่วถึง เขาชวนฉันไปเที่ยวที่บ้านของเขาด้วยละ บางทีฉันอาจจะไปก็ได้” ดวงแก้วพูด
	“นั่นแน่ ต้องร้องเพลงเสน่ห์สาวอีสานเสียแล้วซิ เคราะห์ดีที่เป็นดวงแก้ว ไม่ใช่ปิติหรือสมคิด” ชูใจพูดพลางหัวเราะ ทำให้เพื่อนๆ พลอยหัวเราะกันครื้นเครง

แบบฝึก
คำบางคำถ้าแยกพยางค์ผิด จะทำให้อ่านผิด และต้องรู้ความหมายของคำนั้น จึงจะอ่านได้ถูก
ฝึกอ่านและสังเกต
ต้นหูกวาง	อ่านว่า	ต้น – หู – กวาง	ไม่ใช่	ต้น – หูก – วาง
อุตริ		    ”	อุด – ตะ – หริ	     ”	อุ – ตริ
โคลนตม	    ”	โคลน – ตม	     ”	โค – ลน – ตม
เกี่ยงงอน	   ”	เกี่ยง – งอน	      ”	เกี่ย – งง – อน
ตีกลอง		   ”	ตี – กลอง	     ”	ตีก – ลอง












ป.๕ เล่ม ๒ หน้า ๓๗
คำบางคำออกเสียงได้หลายอย่าง อาจทำให้อ่านผิดได้
ฝึกอ่านและจำ
	โบราณกาล	(โบ – ราน – นะ – กาน)
	โบราณวัตถุ	(โบ – ราน – วัด – ถุ)
	มาหาสารคาม	(มะ – หา – สา – ระ – คาม)
	สารส้ม		(สาร – ส้ม)
	ชลประทาน	(ชน – ละ – ประ – ทาน)
	ชลบุรี		(ชน – บุ – รี)
	ภูมิประเทศ	(พู – มิ – ประ – เทด)
	ภูมิฐาน		(พูม – ถาน)
	กิจกรรม	(กิด – จะ – กำ)
	กิจธุระ 		(กิด – ทุ – ระ)
	ธรรมชาติ	(ทำ – มะ – ชาด)
	ธรรมเนียม	(ทำ – เนียม)

คำที่อ่านออกเสียง อะ กึ่งเสียงระหว่างคำ อาจจะอ่านผิดเป็นอย่างอื่น
ฝึกอ่านและจำ
จรวด	อึกทึก	อลวน	อุตริ	อลเวง
กรรมการ	ธรรมดา		บรรพบุรุษ	กิจกรรม	ชลประทาน







ป.๕ เล่ม ๒ หน้า ๓๘
การอ่านชื่อทิศ ชื่อทิศทั้งแปดทิศ แต่ละทิศอาจเรียกชื่อได้เป็น ๒ อย่าง
ฝึกอ่านและจำ
ตะวันตกเฉียงเหนือ (พายัพ)		เหนือ (อุดร)		ตะวันออกเฉียงเหนือ (อีสาน)
ตะวันตก (ประจิม)						ตะวันออก (บูรพา)
ตะวันตกเฉียงใต้ (หรดี)						ตะวันออกเฉียงใต้ (อาคเนย์)
					ใต้ (ทักษิณ)

เครื่องหมายไปยาลน้อย (ฯ) นอกจากจะใช้ละคำแล้ว อาจใช้ในการเขียนวัน เดือน ปี แบบไทยได้
ฝึกอ่านและจำ
                  ๒
	๒ ฯ ๒	อ่านว่า วันจันทร์ ขึ้น ๒ ค่ำ เดือนยี่
	๗ ฯ ๑
	    ๘	อ่านว่า วันเสาร์ แรม ๘ ค่ำ เดือนอ้าย
๕.๑  เลขข้างหน้าไปยาลน้อย (ฯ) แทนชื่อวัน คือใช้เลข ๑ แทน วันอาทิตย์ เลข ๒ แทนวันจันทร์
        และเรียงลำดับไปจนถึงเลข ๗ แทนวันเสาร์
๕.๒  เลขข้างบนไปยาลน้อย (ฯ) แทนข้างขึ้น เลขข้างล่างไปยาลน้อย (ฯ) แทนข้างแรม อ่านเหมือนจำนวนเลขธรรมดา เช่น ๑  อ่านว่าขึ้น ๑ ค่ำ		ฯ	อ่านว่า แรม ๑๑ ค่ำ
		           ฯ                                         ๑๑









ป.๕ เล่ม ๒ หน้า ๓๙
๕.๓  เลขข้างหลังไปยาลน้อย (ฯ) แทนเดือน เช่น ๑ แทนเดือนอ้าย ๒ แทนเดือนยี่ ๓ แทนเดือนสาม และเรียงลำดับไปจนถึง ๑๒ แทนเดือนสิบสอง

การอ่านจับใจความ จะต้องดูว่าเหตุการณ์นั้นเกิดขึ้นเมื่อไร เกิดขึ้นแล้วหรือยัง เพื่อลำดับเหตุการณ์หรือเรื่องราวได้ถูกต้อง
ฝึกอ่านและสังเกต
เมื่อรับประทานอาหารกลางวันเสร็จแล้ว มานีจึงชวนเพื่อนๆ ไปนั่งเล่น
ฉันได้รับจดหมายจากเพื่อนชาวอีสานแล้ว
ประชาชรร่วมกันจัดขึ้นที่วัดระหว่างเดือนหกถึงเดือนเจ็ด
แต่นี้ไปฉันจะคอยสังเกตคนอ้วนกับคนผอม ใครจะมีอารมณ์ขันมากกว่ากัน
บางทีฉันอาจจะไปก็ได้
เขาลงมือทำล่วงหน้าก่อนถึงวันงานประมาณหนึ่งเดือน

คำบางคำอาจใช้แตกต่างกันไปหลายอย่าง เช่น ใช้เป็นคำขยาย ใช้เป็นคำแทนคำที่อยู่ข้างหน้า เวลาอ่านต้องอ่านทั้งข้อความ จึงจะเข้าใจเรื่องได้ถูกต้อง
ฝึกอ่านและสังเกต
	มานีจึงชวนเพื่อนๆ ไปนั่งเล่นที่ใต้ต้นหูกวาง		(ขยาย “นั่ง)
	ประชาชนในหมู่บ้านหรือตำบลจะร่วมกันจัดขึ้นที่วัด	(ขยาย “จัด)









ป.๕ เล่ม ๒ หน้า ๔๐
	ประเพณีที่น่าสนใจมากที่ฉันยากเล่าให้เธอฟัง คือ บุญบั้งไฟ	(แทน “ประเพณี”)
			เดี๋ยวนี้กระบอกไม้ไผ่ขนาดโตๆ ที่จะใช้ทำบั้งไฟหายาก	(แทน “กระบอกไม้ไผ่
			ขนาดโตๆ”)
			บรรพบุรุษที่คิดทำบุญบั้งไฟขึ้นในครั้งแรก คงมิได้ทำเพื่อขอฝนแน่นอน
			(แทน “บรรพบุรุษ)
			ขณะที่จุดนั้นมีการเซิ้ง 	(ขยาย “ขณะ)
			กรรมการเก่งมากที่หูไม่แตก 	(ขยาย “เก่ง”)
ประโยคที่มีใจความว่า ใคร  ทำอะไร  แก่ใคร นั้น ถ้าจะขยายข้อความให้ผู้อ่านรู้รายละเอียดชัดเจนเหมือนกับว่าได้พบเห็นด้วยตาตนเองอาจทำได้ โดยเพิ่มส่วนขยายได้ทั้งภาคประธานและภาคแสดง
ฝึกอ่านและสังเกต
	ชูใจเย็บกระทงห่อหมก
	ฉันได้รับจดหมายจากเพื่อนชาวอีสานแล้ว
	ประชาชนในหมู่บ้านร่วมกันจัดงานบุญบั้งไฟ
	เขาต้องช่วยกันขุดบ่อน้ำบาดาลใช้เอง













ป.๕ เล่ม ๒ หน้า ๔๑















ป.๕ เล่ม ๑ หน้า ๔๒
บทที่ ๑๔
กรรมของนายประกัน
	ปิติมาถึงโรงเรียนแต่เช้า เขาประกาศให้ใครๆ ทราบว่า ครูไพลินคลอดบุตรเป็นหญิงอยู่ที่โรงพยาบาล พอโรงเรียนเลิกครูและนักเรียนต่างทยอยกันไปเยี่ยม มานีกับเพื่อนๆ ไปเยี่ยมแล้ว ขากลับจึงแวะบ้านของชูใจเพราะอยู่ใกล้โรงพยาบาลและเป็นทางผ่านทุกคนตื่นเต้นดีใจ ต่างพูดคุยกันถึงลูกสาวตัวเล็กๆ ของครูไพลินไม่หยุดปาก





















ป.๕ เล่ม ๒ หน้า ๔๓
    	“ฉันจะเตรียมบทกล่อม เอาไว้กล่อมลูกครูไพลิน” ปิติพูด “ฉันจะใช้บทนกกาเหว่ากล่อมเพราะเคยได้ยินยายกล่อมน้องเสมอ”
	“น้องยังตัวเล็กกระจิดริด ฟังไม่เป็นหรอก ต้องโตสักหน่อยรู้จักฟังเป็นก็กล่อมได้ ตอนนี้เธอขืนไปกล่อม น้องหนวกหูก็เลยร้องไห้งอแงไปเลย” ดวงแก้วติง
	“แหม! คุณอาทวีปนั่งไม่ห่างลูกสาวเลยนะ คงรักมาก เดี๋ยวก็ก้มลงดูหน้าลูกสาว พิศไปพิศมาแล้วถามฉันว่าหน้าเหมือนใคร พอฉันบอกว่าหน้าเหมือนคุณอา โอ้โฮ! หน้าบานเป็นจานเชิงทีเดียว คุณอาคงเป็นคุณพ่อที่ดีเลิศ ฮึ! อีกหน่อยก็ลืมพวกเรา” ชูใจพูด ทำหน้ากระเง้ากระงอด
	เพื่อนๆ หัวเราะ วีระจึงปลอบว่า “คนละเรื่องกันนี่ชูใจ รักลูกก็รัก รักพวกเราก็รัก รักคนละอย่างกันนะจ๊ะ อย่าไปคิดน้อยใจเลย”
	มานีจึงเปลี่ยนเรื่องใหม่ “ฉันไม่มีน้องไม่เคยกล่อม ปิติกล่อมบทนกกาเหว่าให้ฉันฟังหน่อยซี”
	ปิติสั่นหัว “ฉันยังกล่อมไม่ได้เลย ต้องไปหัดจากยาย จำบทก็ยังจำไม่ได้ จำได้แต่ขึ้นต้นว่า เจ้านกกาเหว่าเอย ไข่ไว้ให้แม่กาฟัก เท่านั้นเอง”
	“ทำไมนากกาเหว่าจึงไม่ฟักไข่เองล่ะปิติ” สมคิดถามด้วยความพิศวง ขณะนั้นย่าของชูใจยกถาดมันเทศเผามาให้เด็กๆ รับประทานพอได้ยินเข้าก็หัวเราะ













ป.๕ เล่ม ๒ หน้า ๔๔
“สมคิดอยากรู้เรื่องหรือ ย่ามีนิทานเรื่องทำไมกาจึงต้องเลี้ยงลูกนกกาเหว่า” พวกเด็กๆ พูดเป็นเสียง
เดียวกันว่าอยากฟัง ย่าจึงหยิบหนังสือนิทานคำกลอนส่งให้ชูใจอ่านให้เพื่อนๆ ฟัง ชูใจจึงอ่านเสียงแจ๋ว ดังนี้
	เด็กเด็กรู้ไหม		ไยนกกาเหว่า
จึงไม่คอยเฝ้า			เลี้ยงดูลูกตน
ไข่ใส่รังกา			ไม่มาเวียนวน
ลูกเติบโตจน			บินหนีกาไป





















ป.๕ เล่ม ๒ หน้า ๔๕
			เรื่องเก่าเล่ามา		รุ้ง  กา  กาเหว่า
	มาพบกันเข้า			ถูกอกถูกใจ
	เลยเป็นเพื่อนกัน			ต่างสัญญาไว้
	ใครมีเภทภัย			ต้องช่วยทันที
			วันหนึ่งนกรุ้ง		บินมุ่งหมู่บ้าน
	โผผินบินผ่าน			มาถึงถิ่นที่
	เห็นฝูงลูกไก่			แลไปมากมี
	สุดแสนยินดี			โฉบเฉี่ยวอาหาร
			เจ้าของไก่เล็ง		ตรงเผงจอมขโมย
	นกรุ้งโอดโอย			กระสุนถูกทวาร
	เจ็บแทบอาสัญ			เหหันซมซาน
	ฝืนบินกลับบ้าน			เกือบสิ้นชีวา















ป.๕ เล่ม ๒ หน้า ๔๖
			ลูกกระสุนคาก้น		ขัดสนสิ้นคิด
	มันแข็งแน่นติด			ไม่หลุดออกมา
	มองหาใครช่วย			แทบม้วยมรณา
	พอดีนกกา			บินผ่านมาเยือน
			พอการู้เหตุ		สังเวชเต็มทน
	เร่งคิดแยบยล			เพื่อช่วยเหลือเพื่อน
	เห็นแสงแดดจ้า			ไม่ช้ารีบเตือน
	“เจ้าอย่าแชเชือน			ชูบั้นท้ายพลัน
			ให้แดดแผดเผา		ส่องเข้าลูกกระสุน
	จักแตกเป็นจุณ			หลุดออกจากกัน”
	นกรุ้งรู้ความ			ทำตามทันควัน
	ชูอยู่ทั้งวัน			ก็ไม่เป็นผล
			นกรุ้งเจ็บปวด		ร้าวรวดร้องคราง
	นกกาหมดทาง			ช่วยเหลือเพื่อนตน
	กาเหว่าคงรู้			ลองดูอีกหน
	รีบบินดั้นด้น			ตามกาเหว่ามา
			กาเหว่ามาถึง		รู้ซึ้งสันดาน
	สัญชาติรุ้งพาล			จึงต้องสัญญา
	“ถ้าข้าช่วยได้			เอ็งให้อะไรหว่า
	หากแม้นสบอุรา			ข้าจักช่วยไว้”







ป.๕ เล่ม ๒ หน้า ๔๗
	นกรุ้งรีบตอบ		“ข้ามอบชีวี
จงรักภักดี			เป็นทาสตลอดไป”
กาเหว่าไม่เชื่อ			กาเบื่อเหลือใจ
จึงกล่าวขานไข			รับเป็นนายประกัน
	กาเหว่าบอกรุ้ง		ให้มุ่งสู่ธาร
รีบชุ่มแช่ทวาร			ลงในน้ำนั่น
กระสุนเป็นดิน			เปื่อยสิ้นเร็วพลัน
นกรุ้งรีบผัน			ทำตามทันที
	หย่อนก้นลงธาร		มินานดินหลุด
ยินดีที่สุด			บินหนีเร็วไว
ไม่คืนกลับมา			เห็นหน้าใครใคร
ชั่วช้าจัญไร			ทอดทิ้งสัญญา















ป.๕ เล่ม ๒ หน้า ๔๘
			กาจึงรับกรรม		ชอกช้ำเป็นทาส
	กาเหว่าประกาศ			ว่า “แต่นี้หนา
	เจ้าต้องฟักไข่			เลี้ยงให้ลูกข้า
	เติบโตขึ้นมา			ชั่วกัปชั่วกัลป์”
			เป็นอุทาหรณ์		เพื่อสอนใจเรา
	ว่าอย่าโง่เขลา			จำไว้ให้มั่น
	เลือกคบเพื่อนดี			เป็นที่ผูกพัน
	จงอย่าคิดประกัน			ให้คนพาลเอย
	“สนุกดี ขอบใจมากนะชูใจ ที่อ่านให้พวกเราฟัง เหนื่อยไหมจ๊ะ” มานีพูดพลางส่งแก้วน้ำให้ชูใจดื่ม
	“โธเอ๋ย! เจ้ากาที่น่าสงสาร” ดวงแก้วรำพึงรำพัน

















ป.๕ เล่ม ๒ หน้า ๔๙
	“เรื่องนี้เป็นนิทานที่เขาแต่งเท่านั้นเอง ความจริงเจ้านกกาเหว่ามีธรรมชาติเป็นอย่างนั้นเอง คือขี้เกียจไม่ยอมทำรัง ไม่ฟักไข่ และไม่เลี้ยงลูกตัวเอง เที่ยวไข่ไว้ในรังนกอื่นๆ ที่มีสีหรือขนาดเหมือนตัวของมัน พี่เคยอ่านพบในหนังสือธรรมชาติของนก” วีระเล่า
	“ถึงอย่างไร นิทานเรื่องนี้ก็มีแง่คิดหลายอย่างนะ เขามีภาษิตว่า อยากเป็นหนีให้เป็นนายหน้า อยากเป็นขี้ข้าให้เป็นนายประกัน ทั้งหมดนี้การเป็นผู้รับกรรมทั้งสิ้น” ย่าพูด
	เด็กๆ อภิปรายเรื่องนี้อยู่ครู่หนึ่ง จึงลาย่าและชูใจแล้วแยกย้ายกันกลับบ้าน





















ป.๕ เล่ม ๒ หน้า ๕๐
แบบฝึก
คำที่ประสมสระเสียงสั้น และคำที่สะกดในแม่ กก  กด  กบ ผันไม่เหมือนกับคำที่ประสมสระเสียงยาว หรือคำที่สะกดในแม่  กง  กน  กม  เกย  เกอว ถ้าอ่านไม่ได้ลองเทียบเสียงกับคำที่ออกเสียงยาวแล้วออกเสียงสั้นลง
ฝึกอ่านและสังเกต







ป.๕ เล่ม ๒ หน้า ๕๑



คำที่ออกเสียงคล้ายกันหรือเหมือนกัน เขียนต่างกันและมีความหมายต่างกัน ต้องเลือกความหมายให้ตรงกับเนื้อเรื่อง จึงจะเข้าใจได้ถูกต้อง
ฝึกอ่านและจำ
๒.๑  ต่างกันที่พยัญชนะ  ร  ล
         กรมประมงเพาะพันธุ์ปลาเพราะเกรงว่าปลาจะสูญพันธุ์
         ฉันหาลังไม้ มาทำรังให้ไก่วางไข่
         พ่อรานกิ่งไม้ที่ลานหน้าบ้าน
๒.๒  ต่างกันที่สระ  ไ-  ใ-
          ไฟไหม้ผ้าไหมผืนใหม่
          ฉันเห็นใยแมงมุมอยู่ที่ช่อลำไย
๒.๓  ต่างกันที่สระเสียงสั้น  สระเสียงยาว
          ฉันหาด้ายสีแดงไม่ได้
          หญิงม่ายคนนั้นไม่มีบุตร
๒.๔  ต่างกันที่มี  ห  นำ  และไม่มี  ห  นำ
          แม่เล่าเรื่องคนเมาเหล้าให้ฉันฟัง



ป.๕ เล่ม ๒ หน้า ๕๒
          คนดีตกน้ำไม่ไหลตกไฟไม่ไหม้
          คนหน้าตาดีมองดูน่ารัก
๒.๕  ต่างกันที่ใช้พยัญชนะที่มีเสียงคู่กันหรือพยัญชนะที่มีเสียงเดียวกัน
          เจ้าจะถูกฆ่า ถ้าขโมยของมีค่าของข้าไป
          ถ้าไปที่ท่าน้ำจะเห็นเรือจอดอยู่หลายลำ
๒.๖  ต่างกันที่สะกดการันต์
        ภาษิตว่า  “ลูกศิษย์อย่าคิดล้างครู”
        วีระหามันเทศมาติดกัณฑ์เทศน์
        เราไม่เป็นข้าไทของใครเขา เพราะไทยเราร่วมรักสามัคคี

เมื่อนำคำสัมผัสคล้องจอง ๔ คำ หรือ ๔ พยางค์มาผูกเป็นเรื่องราวจะทำให้เป็นคำร้อยกรองที่ฟังไพเราะ
ฝึกอ่านและสังเกต
			ลูกกระสุนคาก้น		ขัดสนสิ้นคิด
	มันแข็งแน่นติด			ไม่หลุดออกมา
	มองหาใครช่วย			แทบม้วยมรณา
	พอดีนกกา			บินผ่านมาเยือน

คำหรือข้อความที่มีเครื่องหมายอัศเจรีย์ (!) ตามหลัง ทำให้ทราบความรู้สึกของตัวละครในเนื้อเรื่อง







ป.๕ เล่ม ๒ หน้า ๕๓
ที่อ่านได้ว่า ตกใจ แปลกใจ ดีใจ หรือไม่พอใจ การอ่านถ้าออกเสียงแสดงความรู้สึกคล้อยตามไปด้วย จะช่วยทำให้เกิดความสนุกสนาน และเข้าใจเรื่องราวได้ดี
ฝึกอ่านและสังเกต
	แหม! คุณอาทวีปนั่งไม่ห่างลูกสาวเลยนะ
	โอโฮ้! หน้าบานเป็นจานเชิงทีเดียว
	ฮึ! อีกหน่อยก็ลืมพวกเรา
	โธ่เอ๋ย! น่าสงสารเจ้ากาจริงๆ
	คุณพระช่วย!

คำบางคำถ้าสลับที่กัน จะมีความหมายต่างไปจากเดิม ต้องสังเกตตำแหน่งของคำจึงจะเข้าใจความหมาย
ฝึกอ่านและสังเกต
	เสียงรถดังหนวกหูแทบจะทำให้หูหนวก
	ป้าเลี้ยงลูกไม่ได้แล้วยังจะไปขอเด็กมาเป็นลูกเลี้ยงอีก
	ฉันอยากไปเที่ยวน้ำตกแต่ก็กลัวตกน้ำ

คำเดียวกัน จะมีความหมายต่างกัน ถ้าอยู่ในตำแหน่งต่างกัน หรือทำหน้าที่ต่างกัน
ฝึกอ่านและสังเกต
	ข้า จะไม่ยอมเป็นข้าใคร
	ดำกับแดงชอบเลือกกินแต่กับ ไม่ยอมกินข้าว






ป.๕ เล่ม ๒ หน้า ๕๔
	ฉันเรียนตอนต้นไม้ ตั้งแต่ตอนเช้าจนถึงบ่าย
	เธอรู้ไหมว่าผ้าไหมทำด้วยอะไร

คำที่ใช่ในบทร้อยกรอง บางครั้งต้องการให้เสียงสัมผัสหรือคล้องจองกับคำอื่นตามตำแหน่งที่บังคับไว้ จึงอาจเปลี่ยนสระท้ายคำได้ แต่ยังมีความหมายเหมือนเดิม หรือใช้คำอื่นที่มีความหมายเหมือนกันแทน
ฝึกอ่านและสังเกต
	นกรุ้งรีบตอบ		“ข้ามอบชีวี
จงรักภักดี			เป็นทาสตลอดไป”
(ใช้คำว่า  ชีวี  แทนคำว่าชีวิต)
	กาเหว่าบอกรุ้ง		ให้มุ่งสู่ธาร
รีบชุ่มแช่ทวาร			ลงในน้ำนั่น
(ใช้  ธาร  แทน  ลำธาร  และใช้ทวาร  แทนก้น)

มีคำหลายคำที่มีความหมายเหมือนกันหรือคล้ายกัน อาจเลือกใช้ได้ตามความเหมาะสม
ฝึกอ่านและสังเกต
	เพื่อน	-	สหาย	เกลอ	มิตร
	นก	- 	ปักษา	ปักษี	วิหค
	แม่น้ำ	-	นที	คงคา
	น้ำ	-	วารี	ธารา






ป.๕ เล่ม ๒ หน้า ๕๕
	ตาย	-	มรณา	อาสัญ	ม้วย	ดับชีวา	ชีวาวาย	วายชีวิต
	พูด	-	พูดจา	บอก	กล่าว	วาจา	พาที	ขานไข
	สุข	-	สำราญ	สุขสันต์	  หรรษา
	เคลื่อน	-	ขยับ	เขยื้อน
	ชีวิต	-	ชีวา	ชีวี
	ดู 	-	พิศ	พิศดู





















ป.๕ เล่ม ๒ หน้า ๕๖
บทที่  ๑๕
ไทยช่วยไทย
	ระยะนี้ มีข่าวทางวิทยุกระจายเสียง และทางหนังสือพิมพ์ว่าทางภาคเหนือของประเทศกำลังประสบอุกทกภัยอย่างหนัก สาเหตุเนื่องมาจากความเปลี่ยนแปลงของดินฟ้าอากาศอย่างฉับพลัน ทำให้เกิดลมแรงพัดกระหน่ำ และฝนตกหนักอยู่ตลอดเวลา จนน้ำป่าไหลท่วมบ้านเรือนของราษฎรเสียหายเป็นอันมาก ผู้คนไม่มีอาหาร เสื้อผ้าและที่อยู่อาศัยหลายครอบครัว ซ้ำเกิดโรคภัยไข้เจ็บต่างๆ อีกด้วย





















ป.๕ เล่ม ๒ หน้า ๕๗
โจรผู้ร้ายก็มากขึ้น แพทย์และผู้พิทักษ์สันติราษฎร์ต้องทำงานหนัก หน่วยกาชาดก็ไปให้ความช่วยเหลือ ประชาชนในภาคอื่นๆ ต่างช่วยกันบริจาคเสื้อผ้า อาหาร และยารักษาโรคไปช่วยเหลืออย่างพร้อมเพรียง
	เมื่อปิติทำงานส่งครูเรียบร้อยแล้ว เขาจึงเขียนร่างคำเชิญชวนช่วยเหลือผู้ประสบอุทกภัย เพื่อเขียนลงแผ่นประกาศโฆษณา เขาเขียนร่างดังนี้
	น้ำท่วมชาวเหนือ		ช่วยเหลือเร็วไว
	ใครมีอะไร		ส่งไปได้เลย
	มานีเดินมาอ่านดู แล้วหัวเราะพลางว่า “ดีจริง ปิติ ฉันจะลองแต่งบ้าง แล้วจะลองใช้คำให้น่าเชื่อถือเป็นพิเศษสักหน่อย” มานีจึงแต่งว่า
	ชาวเหนือมีภัย		ร่วมใจช่วยกัน
	เอื้อเฟื้อแบ่งปัน		สุขสันต์ชาวไทย
	ปิติชมเปาะว่ามานีเลือกใช้ถ้อยคำได้เหมาะเจาะ เขาจะนำร่างคำเชิญชวนไปให้ครูประจำชั้นดู และขอกระดาษแผ่นโตๆ เพื่อเขียนติดไว้ให้นักเรียนอื่นๆ อ่าน พอดีชูใจถือจดหมายเดินหน้าเศร้าเข้ามาบอกว่า
	“ฉันได้รับจดหมายจากศรีอรเพื่อนชาวแม่ฮ่องสอนของฉันแล้วล่ะ เขาเล่าถึงสภาพบ้านแตกสาแหรกขาดเพราะน้ำท่วมให้ฟัง น่าสงสารเหลือเกิน”
	เพื่อนๆ พากันรุมล้อมชูใจ และขอร้องให้เล่าเรื่องศรีอรให้ฟัง ชูใจชูจดหมายให้เพื่อนๆ ดูแล้วบอกว่า












ป.๕ เล่ม ๒ หน้า ๕๘
	“ศรีอรเขียนมานิดเดียว เพราะขณะนี้ เขาหนีน้ำมาอยู่ที่หน่วยสงเคราะห์ชาวเขาที่ดอยแม่เหาะ อำเภอแม่สระเรียง จังหวัดแม่ฮ่อสอน ไม่ได้พบพ่อแม่พี่น้องมาหลายวันแล้ว เขาเล่าว่า เขาและเพื่อนๆ กำลังเรียนหนังสืออยู่ที่โรงเรียนเชิงดอยแม่เหาะ ราวบ่ายโมงเศษๆ มีพายุพัดมาอย่างแรง ต้นไม้หักโค่น โรงเรียนพังไปแถบหนึ่ง ฝนก็ตกกระหน่ำลงมาอย่างไม่ลืมหูลืมตา อากาศที่เย็นอยู่แล้ว ยิ่งเย็นจนหนาวเหน็บ เพื่อนชาวเขาเผ่ากระเหรี่ยงซึ่งไม่เคยกลัวความหนาวเลยถึงกับตัวสั่น ขณะที่กำลังชุลมุนเพราะโรงเรียนพังอยู่นั้น น้ำป่าก็ไหลบ่ามาตามซอกเขาอย่างรวดเร็ว ครูพาพวกเขาวิ่งขึ้นดอยและวิ่งอย่างไม่คิดชีวิต ล้มลุกคลุกคลานเพราะลื่น เหยียบเศษหินแหลมบ้าง สะดุดแง่หินบ้าง




















ป.๕ เล่ม ๒ หน้า ๕๙
เป็นแผลเลือดไหลโซมไปหลายคน พวกเขาวิ่งขึ้นไปจนถึงหน่วยสงเคราะห์ชาวเขา เจ้าหน้าที่ที่นั่นช่วยเหลือเป็นอย่างดี จุดเตาผิงให้พวกเขาผิงและผึ่งเสื้อผ้า พร้อมทั้งหาเสื้อผ้ามาให้เปลี่ยนตามมีตามเกิด พ่อแม่ของเพื่อนชาวเขาหลายคนวิ่งลงมาจากยอดดอย เพื่อจะมาช่วยลูกของตนแล้วก็กลับขึ้นไปไม่ได้ ติดกันอยู่ที่นั้น ขณะนั้นท้องฟ้ามืดมิดไปหมด พวกเขาตกใจกลัวจนไม่ได้สติ
	ระดับน้ำข้างล่างสูงขึ้นเรื่อยๆ พวกเขาติดอยู่ที่นั้นสองวัน อาหารของพวกเจ้าหน้าที่ก็หมด เพราะต้องเลี้ยงทุกคน โชคดีที่ฝนหยุดตก





















ป.๕ เล่ม ๒ หน้า ๖๐
แล้ว แต่จะลงไปข้างล่างก็ไม่ได้ เพราะระดับน้ำสูงและไหลเชี่ยว พ่อแม่ชาวเขาบางคนอุตส่าห์ปีนตะเกียกตะกายกลับไปที่หมู่บ้าน ฆ่าไก่มาเลี้ยง พวกเขาต้องอยู่กินกันอย่างประหยัด หัวหน้าหน่วยสงเคราะห์ชาวเขาพยายามใช้วิทยุติดต่อขอความช่วยเหลืออยู่ตลอดเวลา ก็ไม่ได้ผลเพราะอากาศเลวมาก
	ล่วงเข้าวันที่ห้า คือวันที่เขาเขียนจดหมายนี้ จึงมีเรือหางยาวมาลำหนึ่ง บรรทุกอาหาร ยา และเสื้อผ้ามาให้ มีกระดาษเขียนจดหมาย ซอง และแสตมป์มาด้วย เจ้าหน้าที่ที่มาในเรือเป็นหมอและนางพยาบาลก็มี เพื่อนของศรีอรป่วยไปหลายคน แต่ศรีอรแข็งแรงไม่เป็นอะไร มีแต่ความตกใจกลัว และความทุกข์เพราะมารู้ว่า พ่อแม่พี่น้องของเขาจะเป็นอย่างไร




















ป.๕ เล่ม ๒ หน้า ๖๑
	เจ้าหน้าที่คนหนึ่งเอากระดาษเขียนจดหมายมาแจกแล้วบอกว่าใครจะส่งข่าวถึงญาติพี่น้องให้มาช่วยเหลือบ้าง เขาจะรีบไปส่งให้ที่ที่ทำการไปรษณีย์ ศรีอรคิดถึงบ้านแต่นึกว่าบ้านคงพังทลายไปแล้ว เพราะบ้านของเขาหลังเล็ก และอยู่ห่างดอยแม่เหาะไปสองกิโลเมตร จะเขียนจดหมายไปถึงพี่ก็ไม่รู้ว่า พี่พาพ่อแม่และน้องหนีไปอยู่ที่ไหน จะเป็นตายร้ายดีอย่างไรก็ไม่รู้ เขานึกถึงจดหมายของฉันที่ครูอ่านให้ฟัง และจำที่อยู่ของฉันได้จึงเขียนจดหมายมาเล่าให้ฟัง”
	ถึงตอนนี้ ชูใจเสียงเครือ น้ำตาคลเบ้า เพื่อนๆ หน้าสลดนิ่งเงียบกันทุกคน ชูใจเล่าต่อไปว่า “เขาบอกว่า ขอให้ฉันและเพื่อนสวดมนต์อ้อนวอนคุณพระให้พวกเขาและคนอื่นๆ ที่กำลังมีความทุกข์อยู่ขณะนี้ พ้นจากภัยพิบัติด้วย และขอให้เขาได้พบพ่อแม่พี่น้องในไม่ช้านี้ ศรีอรบอกว่า เขาเสียใจที่ต้องเล่าถึงความยากลำบากเดือดร้อนให้ฟัง ถ้าไม่มีเหตุการณ์ร้ายแรงอย่างนี้ เขาจะเล่าเรื่องสนุกๆ ของท้องถิ่นและเรื่องของเพื่อนๆ ชาวเขาให้ฟัง”
	ปิติลุกขึ้นพลางพูดว่า “ฉันจะเอาคำเชิญชวนไปให้คุณครูดูเดี๋ยวนี้” ว่าแล้วก็รีบวิ่งออกไป เพื่อนๆ สงสัย มานีจึงชี้แจงว่า
	“ปิติเขียนคำเชิญชวนให้พวกเราช่วยกันบริจาคสิ่งของที่จำเป็น เช่น เสื้อผ้า อาหาร หรือของใช้อื่นๆ ไปช่วยพวกที่ถูกน้ำท่วม เขาเอาไปให้คุณครูดู เพื่อจะขอกระดาษแผ่นโตๆ มาเขียนไปติดไว้ที่โรงอาหาร เชิญชวนเพื่อนห้องอื่นๆ ช่วยบริจาคด้วย”












ป.๕ เล่ม ๒ หน้า ๖๒
	“ฉันบริจาคด้วย” พวกนักเรียนพูดเป็นเสียงเดียวกัน หลายคนรีบขมีขมันเปิดกระเป๋านับดูเงินค่าอาหารของตน
	“ฉันว่า พวกเราบริจาคให้แก่ศรีอรและเพื่อนๆ ของเขาโดยเฉพาะดีไหม” ชูใจออกความเห็น เพื่อนๆ พากันเห็นชอบด้วย ต่างปรึกษาหารือกันว่า จะรวบรวมของที่ทุกคนบริจาคอย่างไร จึงจะสะดวก พอดีครูประจำชั้นกับปิติเข้ามาในห้องพร้อมกับหอบกระดาษม้วนโตมา ครูประจำชั้นพูดว่า
	“ครูภูมิใจนักเรียนของครูมาก ที่มีใจเมตตาเพื่อนมนุษย์ที่ได้รับความลำบากเดือดร้อน โดยเฉพาะคนไทยด้วยกัน และภูมิใจที่พอคิดจะช่วยก็ลงมือทำงานทันที ไม่มีมัวเกี่ยงงอนกันอยู่” แล้วครูประจำชั้นก็ให้นักเรียนที่ลายมือสวยช่วยกันเขียน คนอื่นๆ ก็ช่วยกันแต่งข้อความทั้งร้อยแก้ว ร้อยกรอง และบทคล้องจองเป็นคำเชิญชวนอีกหลายบท เพื่อจะได้นำไปติดไว้ตามที่ชุมนุมชนต่างๆ ด้วย นักเรียนชั้นอื่นพอรู้เรื่องก็โจษขานกันไปทั่ว ต่างเข้ามาช่วยเหลือด้วยความเต็มใจ
	พอครูใหญ่ทราบเรื่องก็ดีใจมาก จึงแต่งตั้งนักเรียนชั้น ป. ๕ และ ป.๖ เป็นคณะกรรมการดำเนินงาน โดยมีครูประจำชั้นคอยดูแลช่วยเหลือ กรรมการชุดหนึ่งผลิตแผ่นโฆษณาเชิญชวน กรรมการชุดหนึ่งเป็นผู้รับบริจาคของ จัดเป็นประเภท เงิน เสื้อผ้า อาหารสำเร็จรูป อาหารแห้ง ยารักษาโรค และของใช้อื่นๆ กรรมการชุดนี้จัดทำบัญชีรายชื่อผู้บริจาคและรายชื่อสิ่งของ พร้อมทั้งจัดหา













ป.๕ เล่ม ๒ หน้า ๖๓
ภาชนะสำหรับรับของบริจาคด้วย ส่วนครูใหญ่เป็นผู้ประสานงานกับทางอำเภอ
	แผ่นโฆษณาเชิญชวนที่ติดตามที่ต่างๆ มีข้อความชวนอ่านชวนให้เกิดศรัทธาโน้มน้าวใจผู้พบเห็นให้เกิดความรู้สึกเมตตาผู้เคราะห์ร้าย เกิดพลังสามัคคีที่จะช่วยเพื่อนร่วมชาติให้พ้นทุกข์ภัย ข้อความต่างๆ มีดังนี้
	“น้ำท่วมชาวเหนือ	ช่วยเหลือเร็วไว
ใครมีอะไร			ส่งไปได้เลย”
	“ชาวเหนือมีภัย		ร่วมใจช่วยกัน
เอื้อเฟื้อแบ่งปัน			สุขสันต์ชาวไทย”
	“น้ำท่วมชาวเหนือ	ช่วยเหลือทันกาล
เสื้อผ้าอาหาร			ร่วมกันส่งไป”
	“น้ำท่วมชาวเหนือ	โปรดเอื้ออารี
จุนเจือปรานี			ช่วยเหลือเพื่อนไทย”
“พี่น้องชาวเหนือประสบอุทกภัย		มาร่วมน้ำใจช่วยให้พ้นทุกข์”
“ชาวไทยเหนือถูกน้ำท่วม			เรามาร่วมช่วยกันเช็ดน้ำตา”
“ไทยช่วยไทย				เพื่อไทยคงเป็นไทย”












ป.๕ เล่ม ๒ หน้า ๖๔
	แผ่นโฆษณาเชิญชวนทุกแผ่น บอกสถานที่รับบริจาคไว้เรียบร้อย เมื่อพวกคณะกรรมการนำไปติดไว้ตามที่ชุมนุมชน ประชาชนก็พากันมาบริจาคเงินทอง และสิ่งของเครื่องใช้ที่จำเป็นกันอย่างล้นหลาม เจ้าหน้าที่ทางอำเภอต้องหากล่อง และลังมารับของบริจาคเป็นจำนวนมาก
	ทุกคนปิติยินดี ที่ได้มีโอกาสช่วยเหลือเพื่อนคนไทย แม้จะเป็นเพียงเล็กน้อยก็ประจักษ์ถึงน้ำใจที่รักใคร่ห่วงใยต่อกันอย่างลึกซึ้ง อันเป็นเครื่องสมานสามัคคีให้ผูกพันแน่นเหนียวต่อไป






















ป.๕ เล่ม ๒ หน้า ๖๕
แบบฝึก
สระบางตัวมีหลายรูปประสมกัน บางตัวมีเสียงสระหลายเสียงประสมกัน คำที่ประสมสระเหล่านี้ เวลาอ่านต้องเทียบกับคำที่อ่านได้ หรือจำตัวสะกดนั้นๆ ได้ จึงจะอ่านได้ถูกต้อง
ฝึกอ่านและจำ
๑.๑  คำที่ประสมสระ ซึ่งมีสระหลายรูปประสมกัน
       เ – า   -   เปล่า	เร้าใจ	เตา	เศร้า
       เ – าะ  -  เหมาะ	เฉพาะ	เพราะ	สงเคราะห์
       	        ชมเปาะ	เหมาะเจาะ
       เ –ิ    (สระ เ – อ มีตัวสะกด)
	        เชิญ	เดิน	เงิน	เพลิน	เชิง	สรรเสริญ
๑.๒  คำที่ประสมสระ ซึ่งมีสระหลายเสียงประสมกัน
        เ  -ี ย   (เสียงสระอี และ อา ประสมกัน)
     	     เหยียบ	เปลี่ยน	เหนียว	แม่สะเรียง	กะเหรี่ยง	พร้อมเพรียง
        เ –ื อ   (เสียงสระเอือ และ อา ประสมกัน)
	     เหนือ	เพื่อน	เรือน	เลือก	เลือด
        - ว      เสียงสระ อู และ อา ประสมกัน)
	     มัว – มวน	รัว – รวย
	     ถัว – ถ้วน	กลัว – กล้วย









ป.๕ เล่ม ๒ หน้า ๖๖
คำบางคำอาจใช้วิธีเทียบกับคำที่รู้จัก หรือเทียบกับเสียงของคำลักษณะเดียวกัน จะช่วยให้เข้าใจและจำง่ายขึ้น
ฝึกอ่านและสังเกต
๒.๑  เทียบเสียงกับคำที่มีลักษณะเดียวกัน
        อุตสาหะ		-	อุตส่าห์
        ประชาราษฎร	-	ประชาราษฏร์
        ไปรษณีย์		-	ไปรษณียากร
        เหตุ		-	สาเหตุ
        โจร		-	โจรกรรม
        เคราะห์		-	สงเคราะห์
๒.๒  เทียบกับคำที่เคยรู้จัก
          สมบัติ	-	พิบัติ
          บริวาร	-	ทวาร
          อากาศ	-	ประกาศ
          บริจาค	-	ภาคภูมิ
          พิทักษ์	-	บรรณารักษ์
          โรค – โชค – บริโภค
          กล่าวโทษ – โจษขาน – การโฒษณา

คำที่ใช้ ทร มักจะทำให้อ่านผิดหรือเขียนผิด จึงควรจดจำ การจำเป็นคำสัมผัสคล้องจองจะช่วยให้จำง่ายและจำได้ดี





ป.๕ เล่ม ๒ หน้า ๖๗
ฝึกอ่านและจำ
	มีสาวทรวดทรงสวย		ทราบว่ารวยมีทรัพย์หนา
ทรามวัยปลูกพุทรา			ใกล้ต้นไทรฉะเชิงเทรา
น้ำพัดทรายมาแทรก			ทรวงแทบแยกต้องอับเฉา
ฐานะทรุดโทรมเหงา			เร่งรีบเข้าในกระทรวง

คำที่ใช้ รร และ  -น ถ้าจำเป็นคำคล้องจองจะจำได้ง่ายขึ้น
ฝึกอ่านและจำ
๔.๑  การใช้  - น
	บันดาลลงบันได		บันทึกให้ดูจงดี
รื่นเริงบันเทิงมี			เสียงบันลือสนั่นดัง
๔.๒  การใช้ รร
	ร หันมีมากหลาย		จะบรรยายให้บรรเทา
บรรทัดบรรพตเขา		บรรจบเขตบรรดาไทย
	บรรลุบรรจุกล่อง	บรรทุกของบรรจงไว้
บรรเลงจนบรรลัย		บรรทมใกล้บรรพชา

คำขวัญ คำโฆษณา นิยมใช้กลุ่มคำหรือวลี มาต่อให้คล้องจองกันและได้ใจความอย่างหนึ่งตามที่ต้องการ
ฝึกอ่านและสังเกต
	“น้ำท่วมชาวเหนือ	ช่วยเหลือทันกาล
เสื้อผ้าอาหาร			ร่วมกันส่งไป”




ป.๕ เล่ม ๒ หน้า ๖๘
กลุ่มคำสั้นๆ ที่มีความหมายลึกซึ้งและไพเราะกว่าคำพูดธรรมดาเรียกว่า “สำนวน” การอ่านต้องพิจารณาความหมายที่แท้จริง
ฝึกอ่านและสังเกต
บ้านแตกสาแหรกขาด	หมายความว่า	พลัดพราก  กระจัดกระจาย  ทรัพย์สมบัติเสียหาย
ฝนตก ไม่ลืมหูลืมตา	หมายความว่า	ฝนตกหนักมากและนาน

การอ่านจับใจความไดดีนั้น ต้องรู้จักอมความหมาย คือจำใจความตามลำดับได้ว่า เรื่องอะไร ใครทะไร ที่ไหน อย่างไร
ฝึกอ่านและสังเกต
	“ระยะนี้ มีข่าวทางวิทยุกระจายเสียงและ ทางหนังสือพิมพ์ว่าทางภาคเหนือของประเทศกำลังประสบอุกทกภัยอย่างหนัก สาเหตุเนื่องมาจากความเปลี่ยนแปลงของดินฟ้าอากาศอย่างฉับพลัน ทำให้เกิดลมแรงพัดกระหน่ำ และฝนตกหนักอยู่ตลอดเวลา จนน้ำป่าไหลท่วมบ้านเรือนของราษฎรเสียหายเป็นอันมาก....”
	ถ้าสามรถสรุปใจความสำคัญเช่นข้อความที่พิมพ์ตัวดำไว้ในตัวอย่าง จะทำให้จำเรื่องราวของเรื่องได้

ข้อความบางอย่างต้องการบอกรายละเอียด จึงมีส่วนขยายเพื่อเน้นความหมาย บอกเหตุผล หรือข้อขัดแย้งของข้อความในตอนหน้า ทำให้เข้าใจเนื้อเรื่องได้ชัดเจนยิ่งขึ้น








ป.๕ เล่ม ๒ หน้า ๖๙
ฝึกอ่านและสังเกต
๘.๑  ขยายข้อความเพื่อสนับสนุนหรือเน้นข้อความตอนหน้า
         “วีระพูดพลางชี้ไปที่สมุดปกแข็งเล่มใหญ่ซึ่งเป็นสมุดรวบรวมคำประพันธ์ สุภาษิต และอื่นๆ
         ที่เขาชอบ”
๘.๒  ขยายข้อความเพื่อบอกเหตุผลสนับสนุนข้อความตอนหน้า
          “เราไม่ต้องบวงสรวงก็ได้ เพราะเราก็จัดทำด้วยความเคารพเทิดทูนวีรกรรมของท่านอยู่เสมอ”



















ป.๕ เล่ม ๒ หน้า ๗๐
บทที่ ๑๖
ศึกถลาง
ตัวละคร
ชื่อ						ผู้แสดง
คุณหญิงจัน	มานี		แต่งกายนุ่งโจงกระเบน  สาวเสื้อแขนกระบอก  ห่มตะเบงมาน
นางมุก		ชูใจ		แต่งกายเหมือนคุณหญิงจัน
หลวงเมือง	ปิติ		สวมกางเกงครึ่งแข้ง มีผ้าพันน่อง เสื้อคอกลมแขนยาว มีกระดุม
				ห้าเม็ด สวมหมวกทรงมหาดเล็ก
ไอ้นาค		สมคิด		สวมกางเกงขาก๊วยสีดำ เสื้อคอกลมแขนสั้นสีดำ
				มีผ้าขาวม้าคาดเอว
ทหารและราษฎร		ทหารแต่งตัวเหมือนหลวงเมือง แต่ใช้เสื้อผ้าคนละสี ราษฎร
ชายหญิงตัวประกอบหลายคน	แต่งตัวเหมือนนาค
ผู้กำกับการแสดง	 ดวงแก้ว














ป.๕ เล่ม ๒ หน้า ๗๑
ฉากที่หนึ่ง
ภายในเมืองถลาง
	สมมุติมีกำแพงเมืองอยู่ด้านซ้ายมือ ตกแต่งฉากด้วยต้นไม้และกิ่งไม้ ปล่อยกลางเวทีให้เป็นลานกว้าง
	เปิดฉาก ราษฎรชายหญิงหลายคนช่วยกันขนทางมะพร้าวมากองไว้กลางเวที บ้างก็ลิดใบออก บ้างก็ตัดทางมะพร้าวเสี้ยมเป็นรูปหอก ตัดแฉลบเป็นรูปดาบ และทำอาวุธต่างๆ เช่น ปืนยาว มีดสั้น ทำงานสาละวนอยู่ทุกคน มีทหารถืออาวุธวิ่งบ้างเดินบ้างสวนทางกันไปมาระหว่างหลืบซ้ายและขวา ราษฎรชายหญิงแบกขนข้าวของเดินผ่านจากหลืบซ้ายไปขวาเป็นระยะๆ




















ป.๕ เล่ม ๒ หน้า ๗๒
	เสียงอ่านทำนองเสนาะจากหลืบขวา
	ฝ่ายทัพเรือพม่า		เลียบฝั่งเข้ามา		ยึดเมืองตะกั่วป่า
ตะกั่วทุ่งตามทาง			แล้วมุ่งสู่เกาะ		มุ่งเหมาะเมืองถลาง
เคราะห์ดีมีนาง			พี่น้องนารี
	เจ้าเมืองม้วยมรณ์		ลงไปเสียก่อน		ที่ทัพสาคร
ข้ามมาราวี			แต่คุณหญิงจัน		ไม่พรั่นไพรี
นางมุกภคินี			อยู่ด้วยช่วยกัน
	เกลี้ยกล่อมชักชวน	ไม่ให้ปั่นป่วน		จัดสรรปันส่วน
สู้รบครบครัน			ไม่เสียเมืองถลาง		เพราะนางแข็งขัน
ม่านขาดเสบียงพลัน		เลิกทัพกลับไป
ราษฎรชาย ๑	เร็วเข้า ประเดี๋ยวจะไม่ทันการณ์ นับดูทีซิ ได้กี่อันแล้ว แยกไว้เป็นพวกๆ ซี ดาบอยู่ทางนี้
			หอกไว้ตรงนั้น มีดสั้นวางนี่ ปืนยาวกองไว้โน่น ดูปืนอันั้นซิ ทาเขม่าไม่ดำเลย รมให้ดำซิ
			ไอ้นาค...
นาค			นั่นยังไม่ดำอีกหรือ...จะให้ดำแค่ไหนกัน ของเล่นทั้งนั้น
ราษฎรชาย ๒	ไม่ใช่ของเล่นนะ (กระซิบ) สูยังไม่รู้หรือ คุณหญิงจันท่านออกอุบายให้ทำอาวุธ
			ทางมะพร้าว พวกนี้เพื่อให้พวกผู้หญิงที่แต่งตัวเป็นทหาร ถือเดินเวียนกันเข้าออกจากค่าย
			ของท่าน แล้วเวียนไปค่ายอำแดงมุกน้องสาวท่าน ต่อไปค่ายน้องชายท่านอีก ไอ้










ป.๕ เล่ม ๒ หน้า ๗๓
			พวกข้าศึกมันจะได้นึกว่า พวกเรามีกำลังมากอย่างไรล่ะ
นาค			แล้วอาวุธอย่างนี้ จะไปรบกับใครได้ เชอะ...ไอ้ข้าศึกมันเห็นคงหัวร่อ
ราษฎรชาย ๑	(ดุ) สูล่ะไม่รู้อะไร ใครจะถือเดินเข้าไปใกล้มันเล่า ให้มันมองเห็นไกลๆ เดินเข้าเดินออก
			เวียนกันอยู่ทั้งวัน จากค่ายนั้นทะลุไปค่ายนี้ มันก็นึกว่าเรามีกำลังมาก และหนุนเนืองไม่ขาด
			สาย ส่วนทหารจริงๆ (ชี้ไปที่ทหารซึ่งถืออาวุธวิ่งไปมา) นั่นต่างหากล่ะ ที่ไปรบกับข้าศึก
			จริงๆ
นาค			(ชี้มือไปที่ราษฎรชายหญิงที่แบกข้าวของจากหลืบซ้ายผ่านไปหลืบขวา) แล้วพวกนั้นล่ะ
			ขนข้าวของ ข้าวปลาอาหารมาจากไหน
ราษฎรชาย ๑	(ถอนใจ) เฮ้อ..สูเกิดมาเป็นคนไทยเสียชาติเกิดแท้ๆ
นาค			(เสียงแหว) อย่ามาว่าเรานะ...เดี๋ยวเราไม่ทำงานเสียนี่ เหนื่อยจะตายอยู่แล้ว
ราษฎรชาย ๓	จริงของสู...นาค...เราก็เหนื่อย
ราษฎรชาย ๒	(ปลอบ) เพื่อนเอ๋ย..อย่าทะเลาะกันเลย เราเหนื่อยกันทุกคน แต่เราเหนื่อยเพื่อชาติบ้านเมือง
			 (มองไปหลืบซ้าย) แน่ หลวงเมืองมานั่นแล้ว เลิกทะเลาะกันนะ














ป.๕ เล่ม ๒ หน้า ๗๔
หลวงเมือง	อะไรกัน ได้ยินแว่วๆ ใครทะเลาะกัน..พี่น้องเอ๋ย...เวลานี้บ้านเมืองอยู่ในเวลาคับขัน ทุกคน
			ต้องเหนื่อย ทุกคนต้องช่วยกันเพื่อให้ไทยคงเป็นไทย กัดฟันทนเอาหน่อย ไม่ช้าเราก็จะได้
			ชัยชนะแก่ศัตรู เพราะคุณหญิงจันของเราเป็นผู้มีสติปัญญาเฉลียวฉลาดเป็นเลิศ
ราษฎรชาย ๒	ข้าเจ้าก็สรรเสริญท่านจริงๆ ท่านเจ้าเมืองเพิ่งจะสิ้น ยังมิทันปลงศพเลย คุณหญิงจันภรรยาท่านเจ้าเมือง ยังหักความเศร้าโศกได้ เมื่อยามมีศึกมาประชิดก็ออกมาบัญชาการรบเอง พร้อมกับน้องสาวและน้องชาย
หลวงเมือง	นั่นซิ...เราจึงต้องช่วยกันทุกคน เวลานี้เราเป็นต่อข้าศึกทุกอย่าง บ้านเมืองของเรามีเสบียงอาหารบริบูรณ์ คุณหญิงจันท่านสั่งให้ราษฎรที่อยู่นอกกำแพงเมืองอพยพผู้คนและข้าวปลาอาหารเข้ามาอยู่ในเมืองให้หมด จะได้พ้นอันตรายจากข้าศึกและไม่ให้ข้าศึกได้เสบียงอาหาร ถ้าพวกเราพี่น้องไทยสามัคคีร่วมมือร่วมใจกัน ข้าศึกซึ่งขาดเสบียงอาหารอยู่แล้ว ไหนเลยจะสู้พวกเราได้
นาค		ข้าเจ้าก็ แสร้งทำฮึดฮัดขัดใจไปอย่างนั้นเอง ใจจริงแล้ว ข้าเจ้าก็รักพวกรักพ้อง รักบ้านเมือง ไม่อยาก














ป.๕ เล่ม ๒ หน้า ๗๕
		ให้เพลี่ยงพล้ำเสียทีแก่ข้าศึกศัตรูเลย ท่านหลวงเมือง
หลวงเมือง	ดีแล้ว ข้าขอบใจ คุณหญิงท่านทราบ ท่านคงขอบใจเจ้า...เออ อาวุธพร้อมหรือยัง ดูเหมือนจะได้เวลาแปรขบวนแล้วละ
(เสียงโห่ร้อง หญิงแต่งตัวเป็นชาย มีผ้าโพกผมออกมาทางหลืบขวา ราษฎรที่ทำอาวุธทางมะพร้าวส่งอาวุธ
แจกจ่ายให้ทั่วทุกคน ระหว่างนั้นมีการพูดคุยกันเบาๆ ทหารหญิงทุกคนมีท่าทางคึกคัก)
(คุณหญิงจันและนางมุกออก ทุกคนนั่งไหว้)
คุณหญิงจัน	พร้อมแล้วหรือ พี่น้อง
ทุกคน		พร้อมแล้วเจ้าข้า คุณหญิง



















ป.๕ เล่ม ๒ หน้า ๗๖
คุณหญิงจัน	(มองทั่วๆ) เราจะไปสู้รบเคียงบ่าเคียงไหล่ เราจะไม่ยอมให้ใครมาครอบครองถิ่นฐานบ้านเรา ไม่ยอมให้ใครมาเป็นนายเรา เราจะตายพร้อมกันถ้าเราแพ้แก่ข้าศึก (มองทหารหญิง)  พวกเจ้าทหารหญิงทั้งหลาย จงปฏิบัติตามคำสั่งของข้า ให้พวกเจ้ายกขบวนออกไปยังค่ายใหญ่ของน้องชายข้าแล้วแยกขบวนสลับกับทหารชาย ขยายแนวออกทำทีเหมือนจะยกเข้าโจมตีพม่า ถ้าพวกมันทำท่าจะยกตีตอบพ่อทองพูนน้องชายของข้าที่ค่ายใหญ่ จะยิงปืนใหญ่พระพิรุณสังหารตรึงพวกมันไว้ พวกมันก็ไม่กล้ายกข้ามคลองบางใหญ่มาตีเรา ตอนกลางคืนข้าศึกมองไม่เห็นเราก็กลับเข้าเมือง ตอนเช้าเราก็ออกไปใหม่ ให้มันคิดว่าเรามีกำลังหนุนอยู่ทุกวันๆ มันก็ไม่กล้าข้ามน้ำมาตีเราได้ ไม่ช้าเมื่อเสบียงอาหารร่อยหรอ มันก็ต้องล่าถอยไป เอ้า พวกเราเคลื่อนทัพ ไชโย
(เสียงไชโยโห่ร้อง คุณหญิงจันและนางมุกเดินนำเข้าหลืบซ้าย)
-- ปิดฉาก --
















ป.๕ เล่ม ๒ หน้า ๗๗
ฉากที่ ๒
	ห้องโถงบ้านเจ้าเมืองถลาง จัดตั่งตรงกลาง หันออกทางหน้าเวทีสองตัว ตกแต่งด้วยเครื่องประดับโบราณพองาม
เปิดฉาก		มีราษฎรและทหารชายหญิง นั่งพับเพียบกับพื้นสลับกันเป็นสองแถว หันหน้าเข้าหากัน ทุกคนมีใบหน้ายิ้มแย้มแจ่มใส
นาค		(พูดกับทหาร ๑ ที่นั่งอยู่แถวตรงกันข้าม) ข้าละฟังไม่รู้จักเบื่อ นายจ่าช่วยเล่าเรื่องวันที่ไอ้พวกข้าศึกมันวิ่งหางจุกตูดหนีพวกเราให้ข้าฟังอีกทีหรือ (คนอื่นๆ ที่เป็นราษฎรสนับสนุนให้เล่า)
ทหาร ๑		(ท่าทางภาคภูมิ) ข้าก็เหมือนกันน่ะแหละ อยากคุยไม่รู้จักหยุดเลยละ ใครเขาฟังแล้ว ข้าก็จะเซ้าซี้เล่าให้เขาฟังอีก ข้าขอบใจ ที่ไม่มีใครเบื่อที่จะฟังเรื่องนี้เลย
ราษฎรหญิง ๑	ใครจะเบื่อเล่าพ่อจ่า คนกระหยิบมือเดียวสู้ข้าศึกเป็นพันเป็นหมื่นได้น่ะมีที่ไหน แล้วก็อุบายของคุณหญิงจัน...เอ๊ะ...ตอนนี้ท่านได้รับพระกรุณาโปรดเกล้าฯ ตั้งให้เป็นท้าวเทพกษัตรี และคุณมุกเป็นท่าวศรีสุนทร และวันนี้เราก็มาร่วมแสดงความยินดีกับท่านทั้งสองแล้ว เราก็ต้องเรียกท่านว่า ท้าว













ป.๕ เล่ม ๒ หน้า ๗๘
		เทพกษัตรี ท้าวศรีสุนทรซีนะ...แหม...อุบายของท้าวเทพกษัตรีลึกซึ้งจนข้าศึกจับไม่ได้เลย...นี่..รู้ไหม...พวกเจ้า...แม่ของเราก็แต่งตัวเป็นผู้ชายถืออาวุธออกไปกับท่านด้วยนา....
ราษฎรชาย ๑	แม่ของข้าก็เหมือนกัน
ราษฎรชาย ๒	พ่อตาของข้าด้วยละ
	(ทุกคนหัวเราะ)
นาค		ให้นายจ่าเขาเล่าเสียทีเถอะ ข้าอยากจะฟังเต็มแก่แล้ว
ทหาร ๑		(ออกกท่าประกอบ) วันนั้นนะ ข้าจำได้จนข้าตายก็ไม่ลืม ท้าวเทพกษัตรี ท้าวศรีสุนทร แต่งตัวอย่างแม่ทัพ ขัดกระบี่คู่มือของท่านบิดา ขึ้นคานหามมีฆ้องกลองประโคม พวกข้ารวมทั้งพวกผู้หญิงทั้งแก่และสาว ซึ่งแต่งตัวเป็นผู้ชายโพกผม เดินทัพออกจากกำแพงเมืองตรงไปที่ค่ายน้องชายของท่าน... เออ...เรียกน้องชายท่านไม่ได้แล้วซีนะ เพราะท่านก็ได้รับพระกรุณาโปรดเกล้าโปรดกระหม่อมตั้งให้เป็นพระยาถลางแล้ว...นั่นแหละ...พอไปถึงค่ายก็เข้าไปในค่าย แปรขบวนออกมาใหม่ ทำท่าคึกคัก ฮึกเหิม เร่งแปรขบวนขยายแนวออกไปตามริมคลองบางใหญ่ทำท่าจะยกข้ามน้ำเข้าโจมตีข้าศึก ระหว่างนั้นก็พากันตีฆ้องตีกลองเหมือนจะเข้าประจัญบาน พอดี













ป.๕ เล่ม ๒ หน้า ๗๙
		กองสอดแนมเข้ามาบอกท้าวเทพกษัตรีว่าข้าศึกก็จัดขบวนออกประชุมพลอยู่หน้าค่าย ตรงต้นทองหลางน้ำทำท่าเตรียมจะตีตอบ ท้าวเทพกษัตรีจึงสั่งให้น้องชายของท่าน...เอ้ย...พระยาถลางคนใหม่จุดปืนใหญ่พระพิรุณสังหารยิงตรงไปที่ข้าศึกตั้งชุมนุมกันอยู่....เอ๊ะ...คอแห้งเสียแล้ว (หันไปมารอบๆ) ไหนน้ำขอน้ำกินหน่อยซิ
	(คนอื่นแสดงท่าทางฮึดฮัดบอกให้เล่าต่อ)
ราษฎรชาย ๓	อะไรกัน พูดแค่นี้หิวน้ำเสียแล้ว กำลังสนุกทีเดียว
นาค		เอาใจเขาหน่อย ข้าจะไปหาน้ำมาให้เขาดื่มเอง...ท่าจะเล่ามาเสียหลายจบแล้ว คงคอแห้งจริงๆ (วิ่งเข้าโรง)
ราษฎรหญิง ๑	แหม...กำลังตื่นเต้น...เล่าต่อเถอะน่า...เดี๋ยวน้ำมา
	(คนอื่นคะยั้นคะยอให้เล่าต่อ)
ทหาร ๑		(แกล้วไอติดๆ กัน) คอแห้ง...แสบคอ...
	(นาค ถือขันน้ำวิ่งออกมา ให้ทหาร ๑ ดื่ม)
ราษฎรชาย ๑	เอ้า...ดื่มน้ำแล้ว เล่าต่อซี
ทหาร ๑		ทีนี้ก็...เอ๊ะ...เล่าถึงตรงไหนนะ
ราษฎรหญิง ๒	กำลังยิงปืน...เร็วเข้า...อยากฟังเต็มแก่แล้ว
ทหาร ๑		อ้อ...พระยาถลางก็ยิงปืนใหญ่เล็งไปที่มั่นของข้าศึก กระสุนปืนใหญ่ถูกกิ่งทองหลางน้ำกิ่งใหญ่ หักตก










ป.๕ เล่ม ๒ หน้า ๘๑
		ลงกลางที่ชุมนุมของข้าศึก พร้อมกันนั้นฝ่ายเราก็ตีกลองโห่สำทับสนั่นหวั่นไหว ราวกับกำลังยกเข้าโจมตี ข้าศึกเห็นอย่างนั้นก็คงขวัญเสีย ถอยกลับเข้าค่ายไม่เป็นกระบวนทีเดียว
นาค		(ขัด) ข้าว่ามันคงหิวด้วยล่ะ มันขาดเสบียงอาหารอยู่หลายวันแล้ว
ทหาร ๑		เออ...มันทั้งเสียขวัญทั้งไม่มีเรี่ยวแรงด้วยละมัง พวกข้าเห็นอย่างนั้นก็ฮึกเหิมใจ ลงน้ำข้ามคลองบุกรุกไล่มันทันที...โอ้โฮ้...สูเอ๋ย...ไม่รู้เรี่ยวแรงของข้ามาจากไหน
ทหาร ๒	ข้าก็เหมือนกัน บุกฆ่าฟันข้าศึก ไล่ทะลวงเข้าไปในค่ายมัน ไอ้ข้าศึกคนหนึ่งกลัวจนขี้แตก ข้าต้องอุจมูกเวลาเข้าไปแทงมัน..ข้าแกว่งดาบหวดซ้ายป่ายขวา ไม่มีเหน็ดเหนื่อยเลย
ราษฎรหญิง	พวกสูได้กำลังใจจากพวกเรานะซี ขึ้นไปยืนไชโยโห่ร้องอยู่บนกำแพงเมือง...ใจเราละมันแล่นไปช่วยไล่ฆ่าฟัน ขับมันออกจากเมืองถลางของเรา...บางคนกระโดโลดเต้น จนเกือบจะตกลงจากเชิงเทิน
ราษฎรชาย ๒	เราก็ตีกลองเสียจนมือบวมไปหลายวัน ตอนนั้นไม่รู้จักเจ็บเลย...อ้าว...หลวงเมืองมาแล้ว
















ป.๕ เล่ม ๒ หน้า ๘๒
(หลวงเมืองออกทางหลืบขวา หน้าตายิ้มแย้ม เดินเข้าไปนั่งตรงกลางระหว่างแถวทหารและราษฎร)
หลวงเมือง	พวกเจ้ารออยู่นานแล้วหรือ ท้าวเทพกษัตรีกับท้าวศรสุนทรท่านกลับจากบ้านพระยาถลางแล้ว สักประเดี๋ยวจะมาหาพวกเจ้า กำลังคุยอะไรกันล่ะ หน้าตาชื่นบ้านกันทุกคนเชียว
ราษฎรชาย ๑	พวกข้าเจ้า ขอให้นายจ่าเล่าเรื่องวันที่เราขับไล่พวกศัตรูออกจากแผ่นดินได้ ก็เลยเกิดความปิติยินดี หน้าชื่นตาบานกันทุกคน
หลวงเมือง	(หัวเราะ) พวกสูรู้ไหม วันนั้น ท้าวเทพกษัตรี ท้าวศรีสุนทร และพระยาถลาง ท่านร้องไห้ด้วยความดีใจ ท้าวเทพกษัตรีมาถึงเรือนแล้ว ก็เข้าไปที่ตั้งศพเจ้าพระยาถลางสามีของท่าน แล้วก็ร้องไห้ พร่ำพูดซ้ำแล้วซ้ำอีกว่า ท่านเจ้าขา...เราไล่ศัตรูไปได้หมดแล้ว เราชนะแล้ว ข้าฟังแล้วยังอดน้ำตาไหลไม่ได้ นั่นแน่...ท่านมาแล้ว
(ท้าวเทพกษัตรี ท้าวศรีสุนทร ออกทางหลืบซ้าย ทุกคนไหว้ ท้าวเทพกษัตรี ท้าวศรีสุนทรพนมมือรับไหว้แล้วเข้าไปนั่งที่ตั่ง)
หลวงเมือง	(คุกเข่า พนมมือ) ข้าแต่ ท้าวเทพกษัตรีและท้าวศรีสุนทร ผู้เป็นที่เคารพรักแห่งพวกทหารและราษฎรทั้งปวง พวกข้าพเจ้าทั้งหลายมาพร้อมกัน














ป.๕ เล่ม ๒ หน้า ๘๓
		ณ ที่นี้ เพื่อแสดงความยินดีที่ท่านทั้งสองได้รับพระกรุณาโปรดเกล้าโปรดกระหม่อม ตั้งให้เป็นท้าวเทพกษัตรี ท้าวศรีสุนทร ด้วยความชอบในการที่มีความกล้าหาญ ออกทำสงครามต่อต้านข้าศึกศัตรูจนรักษาเมืองไว้ได้อย่างปลอดภัย
ท้าวเทพกษัตรี	(ยืนขึ้น) เราขอบใจพวกเจ้าทั้งหลายที่มาแสดงความยินดีแก่ข้าและน้อง ความสำเร็จในครั้งนี้หาใช่พวกข้าทำด้วยตัวเองตามลำพังไม่ พวกเจ้าทั้งหลายนี่แหล่ะที่เป็นกำลังสำคัญ ถ้าขาดพวกเจ้าเสียแล้วบ้านเมือง





















ป.๕ เล่ม ๒ หน้า ๘๔
		เราจะอยู่รอดปลอดภัยอย่างนี้ได้อย่างไร ข้าจะต้องขอบใจเจ้าอีกวาระหนึ่ง ที่มีน้ำใจรักชาติยิ่งกว่าชีวิต ยอมสละทุกอย่างเพื่อป้องกันบ้านเมืองให้พ้นภัยจากข้าศึกศัตรู ชัยชนะครั้งนี้เป็นชัยชนะของพวกเราทุกคน พวกเราจะต้องภูมิใจ (พนมมือเหนือศรีษะ) พระบาทสมเด็จพระเจ้าอยู่หัว ก็ทรงพระกรุณาโปรดเกล้าโปรดกระหม่อมให้มีท้องตราปูนบำเหน็จความชอบให้แก่ผู้ช่วยรักษาชาติบ้านเมืองทั่วทุกผู้คน สิ่งนี้เป็นกำลังใจแก่พวกเรา
ท้าวศรีสุนทร	(ยื่นขึ้น) พวกเราจะต้องรักใคร่และสามัคคีกันเช่นนี้ตลอดไป ท่านคงจำเรื่องราวเก่าก่อนของเราได้ ยามใดที่เราขาดความสามัคคี แก่งแย่งชิงดี แบ่งพวก แบ่งพ้องกัน ยามนั้นบ้านเมือง ก็ได้รับภัยพิบัติทุกคราว ข้าคิดว่าไม่มีใครจะมาหวังดีต่อเราอย่างแท้จริง นอกจากพวกเราคนไทยด้วยกัน ฉะนั้นคนไทยต้องรวมกัน อย่าแตกแยกกันทั้งกาย ใจ และความคิด เมื่อไรเราแตกแยกกัน เมื่อนั้นกำลังของเราจะอ่อนลง แล้วเราจะเอาความเข้มแข็งที่ไหนมาต่อต้านข้าศึกศัตรู... พี่น้องเอ๋ย..จงรักใคร่กลมเกลียวกันอย่างนี้ตลอดไป อย่าได้มีเวลาเสื่อม ไทยจะได้คงเป็นไทยอยู่คู่ฟ้าดิน เราต้องช่วยกัน















ป.๕ เล่ม ๒ หน้า ๘๕
		ปกป้องเอกราชและผืนแผ่นดินนี้ไว้ให้ลูกหลานของเราสืบไปจนชั่วกัลปาวสาน
(ทุกคนลุกขึ้นยืนเปล่งเสียงไชโย สามครั้งแล้วร้องเพลง ไทยรวมกำลัง )
	ไทยรวมกำลังตั้งมั่น
จะสามารถป้องกันขันแข็ง
ถึงแม้ว่าศัตรูผู้มีแรง
มายุทธ์แย้งก็จะปลาตไป
ของเพียงแต่ไทยเราอย่าผลาญญาติ
รวมชาติรวมจิตเป็นข้อใหญ่
ไทยอย่ามุ่งร้ายทำลายไทย
จงพร้อมใจพร้อมกำลังระวังเมือง
ให้นานาภาษาเขานิยม
ชมเกียรติยศฟูเฟื่อง
ช่วยกันบำรุงความรุ่งเรือง
ให้ชื่อไทยกระเดื่องทั่วโลกา
ช่วยกันเต็มใจใฝ่ผดุง












ป.๕ เล่ม ๒ หน้า ๘๖
	บำรุงทั้งชาติ ศาสนา
	ให้อยู่จนสิ้นดินฟ้า
	วัฒนาเถิดไทย – ไชโย
--  ปิดม่าน –







แบบฝึก
ถ้าวางสระและวรรณยุกต์ไม่ถูกที่ จะทำให้อ่านผิด
ฝึกอ่านและสังเกต
๑.๑  วรรณยุกต์หรือสระต้องอยู่ตรงตัวควบกล้ำ
	เพลี่ยงพล้ำ
	กลมเลียว
	ครบครัน








ป.๕ เล่ม ๒ หน้า ๘๗
๑.๒  วางสระ  วรรณยุกต์ผิด จะทำให้อ่านผิด
			คำ		วางวรรณยุกต์ผิด
			แกว่ง		แก่วง  (แก่ – วง)
			แกล้ง		แก้ลง  (แก้ – ลง)
			เกลี้ยกล่อม	เกี้ลยกล่อม  (เกี้ล – ยก – ล่อม)

คำที่มี  ร  ควบกล้ำ บางตัวไม่ออกเสียง  ร  จึงเรียกว่า คำควบไม่แท้ ส่วนมากจะเป็นคำที่ขึ้นต้นด้วย  จ  ซ  ศ  ส
ฝึกอ่านและจำ
	ความจริงตัว  ร  ควบ		อ่านเสียงรวบกล้ำตัวนำ
	บางครั้งเราต้องจำ		บางคำไซร้ไม่ออก  ร
	หมั่นสร้างแต่ความดี		เสริมศักดิ์ศรีแก่เหล่ากอ
	สรรเสริญแสร้งเยินยอ		หายเศร้าสร้อยสรวลเฮฮา

การอ่านบทละคร จะออกเสียงแตกต่างกันตามลักษณะข้อความและเหตุการณ์ตามเนื้อเรื่อง ถ้าเป็นการบอกกล่าวให้รู้ก็ออกเสียงแบบบรรยาย แต่ถ้าเป็นคำพูดของตัวละครก็ออกเสียงก็ออกแบบสนทนา









ป.๕ เล่ม ๒ หน้า ๘๘
โต้ตอบ มีการทอดเสียงหรือใช้น้ำเสียงแสดงความรู้สึก หรืออารมณ์ของตัวละครด้วย
ฝึกอ่านและสังเกต
๓.๑  อ่านออกเสียงแบบบรรยาย (เมื่อต้องการให้ผู้ฟังหรือตัวละครรู้)
	เปิดฉาก มีราษฎรและทหารชายหญิงนั่งพับเพียบกับพื้นสลับกันเป็นสองแถว หันหน้าเข้าหากัน ทุกคนมีใบหน้ายิ้มแย้มแจ่มใส
๓.๒  อ่านออกเสียงแบบสนทนาโต้ตอบ (มีการทอดเสียงและใช้น้ำเสียงแสดงความรู้สึกและอารมณ์ตามเนื้อเรื่อง)
	“ข้าละฟังไม่รู้จักเบื่อ นายจ่าช่วยเล่าเรื่องวันที่ไอ้พวกข้าศึกมันวิ่งหางจุกตูดหนีพวกเราไห้ข้าฟังอีกทีหรือ”

คำบางคำเป็นภาษาแบบแผนซึ่งเป็นทางการ ไม่ใช่ภาษาพูดบางคำบอกยศและตำแหน่ง ต้องเลือกใช้ให้เหมาะสม
ฝึกอ่านและจำ
๔.๑  ภาษาแบบแผน		ภาษาพูด
        นางมุก			คุณมุก  คุณนาย
         นาย			คุณ
        นางสาว			คุณ
        คุณหญิง	(ยศ)		คุณหญิง








ป.๕ เล่ม ๒ หน้า ๘๙
๔.๒  คำพูดกับคนที่รู้จักสนิทสนม	คำสุภาพ
         เรา	ข้าเจ้า			ข้าพเจ้า	  ผม	ดิฉัน	ฉัน
         เจ้า	สู	สูเจ้า		เธอ	คุณ	ท่าน
         ขี้แตก				อุจจาระราด
         ตูด				ทวารหนัก

คำบางคำมีความหมายหลายอย่าง ต้องเลือกความหมายให้ตรงกับเนื้อเรื่อง จึงจะจับความได้ถูกต้อง
ฝึกอ่านและสังเกต
จัดสรรปันส่วน  หมายถึง  แบ่งหน้าที่กันทำ ไม่ใช่แบ่งของกัน
ม่านขาดเสบียงพลัน  หมายถึง  พม่าขาดอาหารไม่ใช่ผ้าม่านขาด

การจับใจความสำคัญของเรื่อง เป็นการตัดส่วนขยายให้เหลือแต่ประโยคสำคัญ และเมื่อรวมความให้เหลือเพียงประโยคเดียว จะเป็นการสรุปเนื้อเรื่อง เป็นหัวข้อเรื่องตามความคิดของผู้แต่ง
ฝึกอ่านและสังเกต
ขั้นที่ ๑		ใจความของเนื้อเพลง “ไทยรวมกำลัง” ถ้าไทยรวมกำลังกัน ก็จะสามารถป้องกัน
		ประเทศชาติได้ หากมีศัตรูมาโจมตี ก็จะพ่ายแพ้ไปเอง ขอเพียงพวกเราอย่า
		แตกแยกทำลายกัน ประเทศอื่นก็จะไม่กล้ามาทำลาย ขอให้ช่วยกันทะนุบำรุง ชาติ
		ศาสนา ให้ยืนยงอยู่ตลอดไป








ป.๕ เล่ม ๒ หน้า ๙๐
ขั้นที่ ๒		ใจความสำคัญของเนื้อเพลง
		ขอให้คนไทยรวมกำลัง ทำนุบำรุงชาติ ศาสนา ให้ยืนยงอยู่ตลอดไป
ขั้นที่ ๓		ความคิดของผู้แต่งคือ ปลุกใจให้รักชาติบ้านเมือง สรุปเป็นชื่อเรื่อง
		“ไทยรวมกำลัง”























ป.๕ เล่ม ๒ หน้า ๙๑
บทที่ ๑๗
เฒ่าเจ้าปัญญา
		มานีเข้าไปอ่านหนังสือในห้องสมุด พบหนังสือเล่มหนึ่งชื่อ “ราชาผู้ชอบเรื่องโกหก” เห็นชื่อเรื่องแปลกดี จึงหยิบมาอ่าน
	ครั้งหนึ่งมีราชา		ชอบวาจาโกหกคน
วันหนึ่งอยากฟังจน		ใช้เสนานประกาศไป
ว่าคนที่พูดเท็จ				เล่าเรื่องเด็ดถูกฤทัย
จะยอมยกกรุงไกร		ทรัพย์สินมอบไปครอบครอง
ได้ยินคำประกาศ			ประชาราษฏร์ถ้วนทั้งผอง
ชายเลี้ยงแกะรีบจอง		ได้ฤกษ์เล่าก่อนทุกคน

















ป.๕ เล่ม ๒ หน้า ๙๒
เขาเล่าว่า “พ่อข้า				มีคทายาวเหลือล้น
ต้อนแกะไม่อลวน		โดยมิต้องเขยื้อนกาย
คราวถึงยามกลางคืน		ใช้ไม้ยื่นเขี่ยดาวฉาย
ให้รวมกันเรียงราย		ส่องแสงส่งตรงแกะนอน”
ราชาไม่ชอบฟัง				นั่งผินหลังพูดแคะค่อน
“ใครใครครั้งเก่าก่อน		ก็ทำได้ไม้ยาวยาว
เรื่องนี้ฤาโกหก				ข้าสัปหงกอ้าปากหาว
เสนาจับขึงราว				เฆี่ยนให้ยับไปทั้งตัว”
คนที่สองรีบเล่า				“ปู่ข้าเจ้าเป็นเจ้าสัว
ใครเห็นจะต้องกลัว		เพราะกล้องยายาวยิ่งครัน
เวลาจะจุดที				ต้องจุดที่ดวงตะวัน”
ราชาร้องเยาะหยัน		“รีบเอามันไปเฆี่ยนตี
กล้องข้าก็ฤทธิ์แรง		จุดกับแสงสุรีย์ศรี
เจ้าโกหกไม่ดี				จึงต้องโทษร้องโอดครวญ”
คนที่สามเล่าว่า				เมื่อคืนฟ้าถูกลมหวน
ทั้งฝนทำปั่นป่วน		จึงต้องแตกแยกจากกัน
ฟ้าแตกแยกทะลุ				เป็นไฟพุข้างงงัน
ต้องใช้เข็มด้ายพัน		เย็บเอาไว้ให้ดิบดี









ป.๕ เล่ม ๒ หน้า ๙๓
ราชาหัวร่องอ				“เรื่องนี้หนขันเต็มที
ฟ้าแยกก็เคยมี				ข้าเห็นบ่อยเหมือนรอยหวาย
เสนาหวดมันเข้า				เฆี่ยนตีเอาให้จนตาย
ตีแตกแหลกทั่วกาย		มันเล่าเรื่องเคืองรำคาญ”
	คนที่สี่รีบมา		เล่าเรื่องว่า “วัวข้าหาญ
ปากกว้างเหลือประมาณ		เขมือบหญ้าได้ทั้งรถ”
อีกคนเล่าเรื่องเด็ด		ว่า “เรื่องเท็จข้าจำจด
ตุ่นเป็ดจะมาซด			เป็ดบินหนีทั้งที่ร้อน”



















ป.๕ เล่ม ๒ หน้า ๙๔
อีกคนก็มาเล่า			ว่า “ข้าเจ้าเป็นคนจร
ทะเลทรายเที่ยวเร่ร่อน		ขี่อูฐไปไกลสุดตา
แสงแดดแสนอบอ้าว		เหงื่อไหลยาวราวธารา
ชุ่มชื่นรื่นอุรา			เหมือนฝนหลั่งถั่งปรายโปรย”
ทุกคนที่เล่าเรื่อง			ราชาเคืองสั่งให้โบย
ต่างคนร้องโอดโอย		คนอื่นกลัวรีบหนีไป
ต่อมามีชายแก่			จูงลาแปล้เข้าวังใน
ราชาหลากฤทัย			มองเห็นลังบนหลังลา
ลังใหญ่หลายใบซ้อน		จึงรีบร้อนเอ่ยวาจา


















ป.๕ เล่ม ๒ หน้า ๙๕
“ตาแก่เจ้าจูงลา			เข้ามาไยถึงในวัง”
ตาแก่ว่า “พระองค์		ช่างลืมหลงเรื่องความหลัง
ขโมยทองหลายลัง		ข้าตามหามาเกือบปี”
ราชาว่า “โกหก			เรื่องสกปรกน่าบัดสี”
ตาแก่แสนยินดี			“ราชาเชื่อข้ากล่าวเท็จ
ฉะนั้นขอพารา			และเงินตราเป็นบำเหน็จ
เพราะข้าโกหกเด็ด		รีบรางวัลข้าเร็วไว”
ราชาไม่ยอมแพ้			“เออ ตาแก่ข้านึกได้



















ป.๕ เล่ม ๒ หน้า ๙๖
	ขโมยทองเจ้าไป		เป็นหลายลังดังว่ามา”
	ตาแก่ว่า “ท่านรับ	จงใช้กลับคืนทองข้า
	เต็มหลังบนหลังลา	เร็วเร็วเข้าข้าจักจร”
	ราชาแสนอดสู		เพราะเสียรู้สุดผันผ่อน
	สั่งให้เอาทองก้อน	ใส่เต็มลังแล้วไล่ไป
	คิดดูเถิดผู้อ่าน		หลอกทำการเขาสิ่งใด
	หากเขารู้เล่ห์ได้		หลอกกลับคำซ้ำนักเอย
	มานีอ่านแล้วนั่งยิ้มอยู่คนเดียว คิดในใจว่าจะไปบอกให้เพื่อนๆ มาอ่านแล้วนำไปอภิปรายกัน

แบบฝึก
การซ้ำคำ ในบทร้อยกรองไม่ใช้ไมยมก (ๆ) แทนคำที่อยู่ข้างหน้า
ฝึกอ่านและสังเกต
	“ใครใครครั้งเก่าก่อน	ก็ทำได้ไม้ยาวยาว”
ข้อสังเกต คำ “นานา” เป็นคำคำเดียวที่มี ๒ พยางค์จึงไม่ใช้ไม้ยมก เช่น
ร้อยกรอง 	นานาประเทศล้วน	นับถือ
ร้อยแก้ว		เขาอ้างเหตุผลต่างๆ นานาเพื่อให้ทุกคนเชื่อ











ป.๕ เล่ม ๒ หน้า ๙๗
เมื่อนำคำสัมผัสคล้องจองมาผูกเป็นเรื่องราวที่เคยเขียนเป็นร้อยแก้วจะทำให้ไพเราะและน่าอ่านขึ้น
ฝึกอ่านและสังเกต
	ครั้งหนึ่งมีลา		เที่ยวหาอาหาร
หน้าตาชื่นบาน			อยู่ตามเชิงเขา
เสียงจิ้งหรีดร้อง			กึกก้องไม่เบา
จึงถามว่า “เจ้า			กินอะไรบ้าง
เสียงเพราะจริงนะ		ข้าจะเอาอย่าง”
“ข้ากินน้ำค้าง”			จิ้งหรีดกล่าวขาน
ลาเลิกกินหญ้า			ต่อมาไม่นาน
หิวโหยซมซาน			ไม่ช้าก็ตาย

คำพังเพยและสำนวนเปรียบเทียบความหมายให้ตรงกับเนื้อเรื่องจึงจะเข้าใจเรื่องถูกต้อง
ฝึกอ่านและสังเกต
เกลือจิ้มเกลือ	ไม่ใช่หมายความว่าเอาเกลือไปจิ้มเกลือ แต่ใช้เปรียบเทียบเกลือว่าเหมือนกับคนที่
		ไม่ยอมเสียเปรียบใคร ถ้าคนเช่นนี้มาพบกัน ก็จะไม่มีใครยอมใคร












ป.๕ เล่ม ๒ หน้า ๙๘
การอ่านคำร้อยกรอง ต้องอ่านเป็นจังหวะให้ถูกต้องตามลักษณะของคำร้อยกรองแต่ละชนิด จึงจะไพเราะ
ฝึกอ่านและสังเกต
๔.๑ การอ่านบทร้อยกรอง นอกจากจะหยุดตามวรรคตอน แล้วยังมีการหยุดภายในวรรค เพื่อฟังไพเราะเหมือนจังหวะเพลงและเป็นคำที่มีเสียงสัมผัสคล้องจองกัน เวลาอ่านจังหวะจะลงตรงคำที่ขีดเส้นใต้
	ครั้งหนึ่งมีราชา		ชอบวาจาโกหกคน
วันหนึ่งอยากฟังจน		ใช่เสนาประกาศไป

๔.๒ บทร้อยกรองที่มีเครื่องหมายอัญประกาศ (“.....”) เวลาอ่านยังคงเว้นจังหวะเหมือนเดิม ไม่ต้องหยุดจังหวะหน้าเครื่องหมาย เพราะจะทำให้เสียจังหวะและไม่ไพเราะ
ฝึกอ่านและสังเกต
	ราชาว่า “โกหก		เรื่องสกปรกน่าบัดสี”
	ตาแก่แสนยินดี		“ราชาเชื่อข้ากล่าวเท็จ

๔.๓ บทร้อยกรองบางวรรค ที่มีการแบ่งวรรคเหมือนร้อยแก้ว อาจเว้นจังหวะได้ครู่หนึ่งแล้วอ่านต่อเพื่อไม่ให้เสียจังหวะ เช่น
	ราชาไม่ยอมแพ้		“เออ ตาแก่ข้านึกได้








ป.๕ เล่ม ๒ หน้า ๙๙
คำซ้อนที่ใช้ในบทร้อยกรอง อาจวางสลับที่กันได้เพื่อให้คำสัมผัสกันตามตำแหน่งที่บังคับของคำร้อยกรองชนิดนั้น
ฝึกอ่านและสังเกต
	ตาแก่ว่า “พระองค์		ช่างลืมหลงเรื่องความหลัง   (หลงลืม)
	.................................		ส่องแสงส่งตรงแกะนอน
	ราชาไม่ชอบฟัง			นั่งผินหลังพูดแคะค่อน	    (ค่อนแคะ)
	................................		เร็วเร็วเข้าข้าจักจร
	ราชาแสนอดสู			เพราะเสียรู้สุดผันผ่อน	    (ผ่อนผัน)

ข้อความหรือประโยคในบทร้อยกรอง อาจเรียงข้อความสลับที่ได้ เพื่อให้สัมผัสคล้องจองกันและไพเราะ เมื่ออ่านต้องสังเกตและแปลความหมายให้ถูกต้อง
ฝึกอ่านและสังเกต
	ลังใหญ่หลายใบซ้อน		จึงรีบร้อนเอ่ยวาจา
	(ลังใหญ่ซ้อนกันหลายใบ)
	.................................		ว่า “ข้าเจ้าเป็นคนจร
	ทะเลทรายเที่ยวเร่ร่อน
	(เที่ยวเร่ร่อนในทะเลทราย)









ป.๕ เล่ม ๒ หน้า ๑๐๐
คำบางคำอาจเปลี่ยนเป็นคำอื่นได้ และมีความหมายเหมือนกัน
ฝึกอ่านและจำ


การพูดหรือเขียนเรื่องราวต่างๆ ต้องพยายามหาหลักฐานหรือเหตุผลให้ผู้ฟังหรือผู้อ่านเชื่อ การอ่านต้องพิจารณาว่าเรื่องราวนั้นจริงหรือไม่จริง มีเหตุผลหรือหลักฐานเพียงพอหรือไม่
ฝึกอ่านและสังเกต
	คนที่สองรีบเล่า		“ปู่ข้าเจ้าเป็นเจ้าสัว
ใครเห็นจะต้องกลัว		เพราะกล้องยายาวยิ่งครัน
เวลาจะจุดที			ต้องจุดที่ดวงตะวัน
พิจารณาว่า น่าเชื่อหรือไม่ เพราะเหตุใด
เหตุผลหรือหลักฐาน	บอกเหตุผลหรือหลักฐานให้เชื่อได้ว่าเป็นจริงหรือไม่








ป.๕ เล่ม ๒ หน้า ๑๐๑
บทที่ ๑๘
หลงเชื่อ
	บ้าหลังเล็กๆ ที่ปลูกอยู่ใต้ต้นไทรริมสระหลังบ้านของปิติเป็นบ้านของนางสร้อย สามีของนางสร้อยตายไปนานแล้ว ตั้งแต่ลูกทั้งห้าคนยังเล็กอยู่ บัดนี้ลูกของนางสร้อยเติบโตขึ้น คนโตอายุรุ่นราวคราวเดียวกับพี่คนที่สองของปิติ เขาเป็นคนดี พอเรียนจบชั้นประถมศึกษาปีที่หก ก็ออกมาช่วยแม่ทำมาหากินอย่างขยันขันแข็ง น้องๆ ของเขา





















ป.๕ เล่ม ๒ หน้า ๑๐๒
บางคนก็ได้เรียนหนังสือ บางคนก็ขอยกเว้นไม่ต้องเรียนเพราะนางสร้อยยากจน ไม่มีสมบัติพัสถานอันใด ได้แต่หาเช้ากินค่ำไปวันหนึ่งๆ ครอบครัวของปิติให้อนุเคราะห์นางสร้อยและลูกๆ เรื่อยมา มีอะไรพอแบ่งปันได้ก็แบ่งปัน ปิติให้ลูกปลานิลไปเลี้ยงหลายตัว ทำให้นางสร้อยพอมีรายได้ขึ้นบ้าง ลูกของนางสร้อยบางคนมีความประพฤติไม่ดีเป็นเด็กเหลือขอ ชอบลักเล็กขโมยน้อย จนตำรวจต้องตักเตือนนางสร้อยเสมอ  ปิติก็ชักชวนให้ไปรับจ้างล้างชามกับเพชร แต่นั้นมาก็เลิกประพฤติชั่ว นางสร้อยจึงรักใคร่นับถือครอบครัวของปิติมาก
	หลังบ้านนางสร้อยเป็นทุ่งหญ้า ปิติชอบพาเจ้านิลไปกินหญ้าที่นั่น เมื่อผ่านบ้านนางสร้อย บางครั้งเขาแวะทักทายพูดคุยกับนางสร้อยและลูกๆ ต่อมาปิติสังเกตเห็นหญิงชายคู่หนึ่ง อายุรุ่นราวคราวเดียวกับนางสร้อย ไปมาหาสู่ที่บ้านนางสร้อยเสมอ ปิตินึกว่าเป็นญาติกันจึงไม่สนใจ ประกอบกับระยะหลัง ปิติไม่ค่อยได้พาเจ้านิลไปกินหญ้าแถวนั้นด้วย
	วันหนึ่ง เมื่อปิติเลิกเรียนกลับมาถึงบ้าน เห็นนางสร้อยนั่งร้องไห้อยู่กับยาย พอหันมาเห็นปิติก็น้ำตาฟูมฟายพูดว่า
	“ปิติ จำผู้หญิงกับผู้ชายที่มาบ้านน้าได้ไหม” ปิติรับคำว่าจำได้ นางสร้อยจึงเล่าเรื่องให้ฟังอย่างยืดยาวว่า นางเองก็ไม่รู้ว่าสองคนนั้นเป็นใครมาจากไหน เข้ามาทำสนิทสนมเห็นอกเห็นใจในความยากจนของนางแล้วอวดอ้างว่าเป็นคนร่ำรวยใจบุญ อยากสงเคราะห์คนยากคนจน เขาให้เงินนางสร้อยหลายครั้ง แรกๆ นางสร้อยไม่ยอมรับ











ป.๕ เล่ม ๒ หน้า ๑๐๓
เพราะไม่รู้ว่าเขาจะมาไม้ไหน นางสร้อยคิดจะมาปรึกษาแม่กับยายของปิติ แต่หลงคารมของเขาเพราะเขาพูดเก่งมากจนเกิดความเชื่อถือ เขาชักชวนนางสร้อยไปทำงานด้วยที่โรงงานทำเครื่องกระป๋องหลายแห่ง เขาทั้งสองเป็นเจ้าของแต่ให้ลูกๆ เป็นผู้ดำเนินกิจการ เมื่ออยู่ว่างๆ จึงออกมาสงเคราะห์คนจน เขาไม่กล้าแต่งตัวภูมิฐานเพราะเกรงคนร้ายรู้เบาะแส จะเป็นอันตรายได้ นางสร้อยตายใจจึงยอมให้ลูกชายคนโตไปทำงานด้วย พอลูกนางสร้อยไปทำงานได้ครบเดือน ก็ส่งเงินมาให้ทางธนาณัติเป็นจำนวนถึงสามพันบาท






















ป.๕ เล่ม ๒ หน้า ๑๐๔
	นางสร้อยดีใจมาก เตรียมจะขายที่ดินและบ้าน อพยพไปทำงานกับลูก พอดีเมื่อเช้านี้เอง ลูกของนางกลับมาอย่างร้อนรน เล่าให้ฟังว่าหญิงชายคู่นั้นที่แท้ก็เป็นหน้าม้าหาคนงานไปให้โรงงานอุบาทว์ ภายนอกเป็นโรงงานเป็นเครื่องโลหะต่างๆ แต่ภายในผลิตเหรียญกษาปณ์ปลอมพอลูกชายนางสร้อยรู้ความจริงก็ไม่ยอมทำแต่เจ้าของโรงงานกักตัวเขาไว้รวมกับคนงานอื่นๆ มียามคอยดูแลตรวจตราไม่ให้ใครเข้าออกได้เลยคนงานในนั้นบางคนก็พอใจเพราะได้เงินเดือนสูง แต่บางคนก็ไม่พอใจเพราะขาดอิสรภาพ หลายคนพยายามหนีแต่ไม่สำเร็จ ลูกของนางสร้อยคนนี้เป็นคนดีและมีความจงรักภักดีต่อชาติ ศาสนา พระมหากษัตริย์อย่างแน่วแน่ เกลียดงานที่ผิดกฎหมาย เพราะการปลอมเหรียญกษาปณ์เป็นการทำลายชาติ เขาจึงคิดหาทางหนี เมื่อคืนนี้เองเขาหนีออกมาได้



















ป.๕ เล่ม ๒ หน้า ๑๐๕
คนเฝ้ายามสามคนไล่ตามเขา ตำรวจเห็นจึงเข้าระงับเหตุการณ์ พวกคนยามตีหน้าตายใส่ร้ายว่า ลูกชายนางสร้อยขโมยของของโรงงาน เขาเลยต้องเปิดเผยความจริงให้ตำรวจรู้ โชคดีที่มีตำรวจสองนายจึงจับคนยามทั้งสามคนไว้ได้ ตำรวจรู้ประวัติของคนงานอยู่บ้างว่า เป็นคนทุจริต แต่จับไม่ได้คาหนังคาเขาสักที ครั้งนี้เห็นทีจะได้หลักฐานจึงปฏิบัติงานอย่างรวดเร็ว ใช้วิทยุขอกำลังเจ้าหน้าที่ล้อมโรงงานไว้ เมื่อพร้อมก็ให้อาณัติสัญญาณเข้าบุกทันที ตำรวจจับของกลางได้ทั้งหมดจึงคุมตัวเจ้าของโรงงานไปสอบสวน ลูกชายของนางสร้อยจึงรีบหนีมาเพราะเกรงอิทธิพลเจ้าของโรงงาน





















ป.๕ เล่ม ๒ หน้า ๑๐๖
	ปิติตกใจมาก แต่ไม่รู้จะทำอย่างไร ยายก็ได้แต่ปลอบโยนนางสร้อยว่า พวกเจ้าของโรงงานถูกตำรวจจับแล้วคงจะหมดเรื่องกัน แต่นางสร้อยกลัวหน้าม้าสองคนจะคิดว่าลูกชายของตนหักหลัง อาจจะตามมาแก้แค้นก็ได้ เพราะเมื่อตำรวจจับเจ้าของโรงงานได้ ไม่ช้าก็คงจะมีการซักทอดความผิดไปยังผู้เกี่ยวข้องแน่นอน ปิติจึงรับว่าจะไปปรึกษาเกษตรอำเภอ
	พอเกษตรอำเภอรู้เรื่องก็ไม่รอช้า รีบพานางสร้อยและลูกชายไปพบสารวัตรใหญ่ทันที สารวัตรใหญ่ถามถึงรูปร่างหน้าตาของหญิงชายคู่นั้น แล้ววางแผนให้ตรวจสอบคนเข้าออกภายในตัวอำเภอ ทั้งทางรถและทางเรืออย่างเคร่งครัด ไม่ช้าก็ได้ทราบข่าวว่า ตำรวจทางกรุงเทพฯจับผู้เกี่ยวข้องในเรื่องนี้ได้หมด รวมทั้งหญิงชายคู่นั้นด้วย ทุกคนจึงโล่งใจ เกษตรอำเภอและสารวัตรใหญ่ช่วยกันหางานให้ลูกชายนางสร้อยทำ และสงเคราะห์ครอบครัวของนางสร้อยเป็นอย่างดี
	วันต่อมา พอถึงเวลาอภิปรายข่าวและเหตุการณ์ ปิติจึงยกเรื่องลูกชายนางสร้อยขึ้นมาเป็นหัวข้ออภิปรายว่า “จะเชื่อคำโฆษณาชวนเชื่อได้เพียงใด” เพื่อนๆ หลายคนไม่รู้เรื่องนี้มาก่อน พอได้ฟังปิติเล่าก็ตื่นเต้นมาก ตั้งอกตั้งใจร่วมกันอภิปรายทุกคน ครูจึงให้อภิปรายเป็นกลุ่ม กลุ่มของปิติมี มานี ดวงแก้ว ชูใจและสมคิด ชูใจพูดว่า “ป้าสร้อยไม่น่าเชื่อง่าย เลย เพราะคนที่มาชักชวนก็ไม่รู้จักกันมาก่อน”














ป.๕ เล่ม ๒ หน้า ๑๐๗
สมคิดเสริมว่า “อีกอย่างหนึ่ง น่าจะคิดพิจารณาว่า ลูกชายของตัวเรียนจบแค่ ป.๖ จะไปทำงานอะไร จึงจะได้เงินเดือนมากๆ อย่างนั้น”
	มานีหันไปถามดวงแก้วว่า”สมมุติว่าเธอเป็นป้าสร้อย เธอจะทำอย่างไร”
	ดวงแก้วตอบว่า “ฉันจะไปปรึกษาแม่หรือยายของปิติก่อน เพราะแม่กับยายของปิติดีต่อป้าสร้อยมาก”
	เขาคงพูดเก่งมากนะ จึงสามารถเกลี้ยกล่อมและจูงใจคนให้หลงเชื่อได้อย่างนั้น ฉันอยากรู้จริงๆ ว่าเขาพูดอย่างไร” ปิติพูด
	“ธรรมดาคนที่มีเลห์กล พยายามจะให้คนอื่นหลงเชื่อ ก็ต้องสรรหาคำพูดมาโน้มน้าวจิตใจให้คนเชื่อ ข้อสำคัญอยู่ที่คนฟัง จะมีเหตุผลพิจารณาคำโฆษณาชวนเชื่อเหล่านั้นว่าจะเชื่อได้เพียงใด” มานีอภิปราย


















ป.๕ เล่ม ๒ หน้า ๑๐๘
	“ยาบางขนานโฆษณาสรรพคุณว่าแก้โรคสารพัดอย่าง ไม่น่าเชื่อเลย” ดวงแก้วเสริม “เมื่อวานนี้ มีคนนำน้ำปลาบรรทุกรถยนต์เข้าไปขายแถวบ้านของฉัน ราคาขวดละหกสลึงเท่านั้นเอง คนขายก็โฆษณาว่า เป็นน้ำประหลาดดีมีคุณภาพได้มาตรฐาน และอวดอ้างหลอกลวงว่ากระทรวงสาธารณสุขรับรองคุณภาพ ที่ขายได้ราคาสูงเพราะต้องการช่วยคนที่มีรายได้น้อย ป้าของฉันให้ฉันไปซื้อ ฉันพิจารณาดูแล้วตรารับรองคุณภาพของกระทรวงสาธารณสุขที่เขาอวดอ้างก็ไม่มี ฉันเกรงว่าจะเป็นน้ำเกลือผสมสีมากว่า จึงไม่ซื้อ”
	เมื่อทุกกลุ่มอภิปรายจบแล้ว ครูก็ให้ช่วยกันสรุป แล้วชี้แจงเพิ่มเติมว่า
	“เรื่องคำโฆษณาต่างๆ เป็นเรื่องที่ต้องระมัดระวังให้มาก ทุกวันนี้มีการโฆษณาชวนเชื่อมากมายหลายอย่าง ทั้งการพูดและการเขียนเราต้องใช้ความรู้ความคิดพิจารณาหาเหตุผลให้ดีเสียก่อน ก่อนที่จะเชื่อสิ่งใด ควรสืบดูหรือปรึกษาหารือผู้รู้หรือผู้ที่เราไว้ใจเสียก่อน อย่าด่วนผลีผลามตามความคิดหรือทำอะไรตามคนอื่นง่ายๆ เพราะอาจจะต้องเสียใจภายหลัง ถ้าเป็นเรื่องส่วนตัวหากเราเพลี่ยพล้ำเสียที เราก็เสียเฉพาะตัวเอง อาจจะเป็นเงินทอง หรือเกียรติยศและศักดิ์ศรีของตน แต่ถ้าเป็นเรื่องของส่วนรวม เรื่องของชาติบ้านเมือง หากทำอะไรไปโดยไม่ใครครวญให้ถ่องแท้ ถ้าเป็นเรื่องเสียหายก็ยิ่งจะเกิดวามเสียหายเป็นหลายเท่าทวีคูณ อาจจะถึงแก่เสียชาติบ้านเมืองก็ได้ ถ้าไม่














ป.๕ เล่ม ๒ หน้า ๑๐๙
มีชาติ เราก็อยู่ไม่ได้ ฉะนั้น นักเรียนต้องใช้ความรู้ความคิด พิจารณาคำโฆษณาชวนเชื่อต่างๆ ให้ลึกซึ้ง ถ้าไม่แน่ใจต้องถามผู้ใหญ่ทันที”
	นักเรียนต่างจดจำข้อสรุปและคำชี้แจงของครูไว้ เพราะในชีวิตของแต่ละคน จะต้องพบเหตุการณ์ หรือข้อความโฆษณาชวนเชื่อต่างๆ เขาจะได้มีหลักเกณฑ์พิจารณา เพื่อให้ตัวเองปลอดภัยและรวมไปถึงชาติบ้านเมืองอยู่รอดด้วย
	พอเลิกเรียนทุกคนจะแยกย้ายกันกลับบ้าน ปิติจึงบอกเพื่อนๆ ว่า “วันนี้ยายทำปลานิลชุบแป้งทอด จิ้มน้ำจิ้มรสเด็ด ใครจะไปกินกับเราบ้างเอ่ย” วีระ มานะ เพชร มานี และชูใจ เดินตามปิติไปทันที ปิติหันมาถามว่า “เธอไม่คิดหรือว่า นี่เป็นการโฆษณาชวนเชื่อ” เพื่อนๆ หัวเราะตอบว่า “เป็นการโฆษณาชวนเชื่อที่พวกเราเชื่อเพราะเธอมีปลานิล และมียายที่ยินดีทำอะไรๆ ให้เรากินจริงๆ”


















ป.๕ เล่ม ๒ หน้า ๑๑๐
แบบฝึก
คำบางคำบอกให้รู้ว่าเป็นผู้ชายหรือผู้หญิง
ฝึกอ่านและสังเกต
	ผู้ชาย	ได้แก่	พ่อ	ลุง	ปู่	ตา	(ลูก)	เขย	หนุ่ม	เจ้าบ่าว
	ผู้หญิง	ได้แก่	แม่	ป้า	ย่า	ยาย	(ลูก)	สะใภ้	สาว	เจ้าสาว
	เป็นผู้ชายหรือผู้หญิงก็ได้	ได้แก่	พี่	น้อง	อา	น้า
คำบางคำบอกจำนวนชัดเจน บางคำบอกจำนวนประมาณ และบางคำบอกลำดับที่ การอ่านจะต้องพิจารณา
ฝึกอ่านและสังเกต
๒.๑  บอกจำนวนแน่นอน	เช่น	สองคน	สามพันบาท	ขวดละหกสลึง	ชายหญิงคู่นั้น
         เขาทั้งสอง	คนหนึ่ง	คนเดียว	คนละ	ทีละ	ครั้งละ
๒.๒  บอกจำนวนประมาณ	เช่น	สองสามคน	บางคน	ยาบางขนาน	ทั้งหมด
          ครบเดือน	พวกเรา	บางครั้ง	บางที	หลายแห่ง	ทั้งหลาย	รุ่นราวคราวเดียวกัน
          น้องๆ	ฯลฯ
๒.๓  บอกลำดับที่  เช่น	ลูกคนหัวปี	คนแรก	คนที่หนึ่ง	คนที่สอง	คนที่สาม
          คนสุดท้อง	คนสุดท้าย	ชั้นประถมศึกษาปีที่ห้า	ฯลฯ
คำประสมบางคำมีคำต้นหรือคำท้ายเหมือนกัน แต่มีความหมายต่างกัน
ฝึกอ่านและสังเกต
	งาน	-	โรงงาน	    แต่งงาน	แม่งาน	    งานบ้าน	งานบวช
			งานประดิษฐ์






ป.๕ เล่ม ๒ หน้า ๑๑๑
	ตา	-	พ่อตา	น้ำตา	ติดตา	ตาตุ่ม	ตาขาว	ตาข่าย
	ตัว	-	แต่งตัว	ปรับตัว	เล่นตัว	ตัวอย่าง	ตัวแทน	ตัวการ
ภาษาไทยเป็นภาษาที่ไพเราะน่าฟัง เพราะพูดให้มีเสียงคำสัมผัสคล้องจองกันและมีความหมายชัดเจนขึ้นด้วย
ฝึกอ่านแลสังเกต
	ขยัน	-	ขยันขันแข็ง		ตั้งใจ	-	ตั้งอกตั้งใจ
	ระวัง	-	ระมัดระวัง		เห็นใจ	-	เห็นอกเห็นใจ
	คาหนังและเขา		-	คาหนังคาเขา
	รุ่นเดียวกัน		-	รุ่นราวคราวเดียวกัน
	ลักขโมยเล็กๆ น้อยๆ	-	ลักเล็กขโมยน้อย
สำนวน เป็นลักษณะเฉพาะของภาษา ส่วนมากจะนำคำหรือกลุ่มคำจากนิทาหรือตุการณ์ต่างๆ มาเปรียบเทียบกับการกระทำที่เกิดขึ้นใหม่ในลักษณะเดียวกัน การอ่านจับใจความจะต้องเปรียบเทียบความหมายให้ตรงกับเนื้อเรื่อง
ฝึกอ่านและสังเกต








ป.๕ เล่ม ๒ หน้า ๑๑๒


ข้อความบางตอน มีประโยคหลายประโยคต่อเนื่องกัน บางประโยคละประธานไว้ ต้องอ่านให้จบข้อความ และแยกประโยคให้ถูก จึงจะเข้าใจเรื่อง
ตัวอย่างที่ 1  การใช้คำถามเพื่อให้เข้าใจเรื่องถูกต้อง
	ข้อความว่า  “วันหนึ่ง เมือปิติเลิกเรียนกลับมาถึงบ้าน เห็นนางสร้อยนั่งร้องไห้อยู่กับยาย พอหันมาเห็นปิติก็น้ำตาฟูมฟายพูดว่า.............”
เมื่อปิติเลิกเรียนกลับมาถึงบ้าน
เห็นนางสร้อยนั่งร้องไห้อยู่กับยาย		ใครเห็น	ต้องเป็นปิติเห็น อาจ
					เขียนให้ชัดเจนได้ว่า
					ปิติเห็นนางสร้อย.................
พอหันมาเห็นปิติ				ต้องเป็นนางสร้อยเห็นปิติ อาจเขียน
					ให้ชัดเจนได้ว่า
					พอนางสร้อยหันมาเห็นปิติ








ป.๕ เล่ม ๒ หน้า ๑๑๓
ก็น้ำตาฟูมฟาย				ใครน้ำตาฟูมฟาย  ต้องเป็นนางสร้อย
					เพราะประโยคแรกบอกว่านางสร้อยนั่งร้องไห้
	ถ้าแยกประโยคผิดว่า	พอนางสร้อยหันมาเห็น	ปิติก็น้ำตาฟูมฟาย
จะกลายเป็นว่า	ปิติน้ำตาฟูมฟาย
ตัวอย่างที่ 2 ใช้การพิจารณาเรื่อง
	ข้อความว่า	“ยาบางขนานโฆษณาสรรพคุณว่าแก้โรคสารพัดอย่าง ไม่น่าเชื่อเลย”










ป.๕ เล่ม ๒ หน้า ๑๑๔
	ข้อความข้างต้น อาจเขียนใหม่ได้ว่า
			“ไม่น่าเชื่อคำโฆษณาว่ายาบางขนานแก้โรคสารพัดอย่าง”
	ฝึกอ่านและพิจารณา
	๖.๑  “เขาอวดอ้างว่าเป็นคนร่ำรวยและใจบุญ อยากสงเคราะห์คนยากคนจน” เชื่อถือได้ทันทีหรือไม่
	๖.๒  “เพราะเขาพูดเก่งมาก” คนพูดเก่งเชื่อได้หรือไม่
	๖.๓  “เขาโฆษณาว่าคุณภาพได้มาตรฐาน กระทรวงสาธารณสุขรับรองคุณภาพ” คำโฆษณามีเหตุผล
		        เชื่อได้หรือไม่
	    	การพิจารณา การตัดสินใจเชื่อหรือไม่เชื่อ ต้องพิจารณาทั้งเหตุผลและหลักฐานว่าจริง
	หรือไม่จริง



















ป.๕ เล่ม ๒ หน้า ๑๑๕
บทที่ ๑๙
ปลามหากาฬ
	“เมื่อเย็นวานนี้ ฉันพาเจ้านิลลงอาบน้ำในแม่น้ำสนุกจัง” ปิติเล่าให้เพื่อนๆ ฟัง “เจ้านิลว่ายน้ำเป็นไหม” ชูใจถาม ปิติตอบอย่างเล่นลิ้น “ว่ายไม่เป็น จนฉันตามไม่ทันแน่ะ” แล้วหัวเราะพลางเล่าต่อไปว่า “พอได้ลงน้ำแล้วมันไม่ค่อยจะยอมขึ้นเสียด้วยซี เวลาฉันจะแปรงขนให้ มันหนีไปตรงน้ำลึกๆ ฉันคอยดึงให้มันกลับมา พอมันกลับมา มันก็เล่นเสียจนไม่เป็นอันแปรงขน”
	“มันเล่นอย่างไร ฉันอยากดูจัง” มานีถาม
	“มันเอาจมูกดันฉัน ปล้ำกันไปปล้ำกันมา จนฉันสำลักน้ำตั้งหลายหน”





















ป.๕ เล่ม ๒ หน้า ๑๑๖
	“ฉันอยากว่ายน้ำเป็นจัง” ชูใจปรารภ
	“ฉันบอกให้เธอหัดว่ายน้ำ เธอก็ไม่ยอมหัดสักที” มานีพูด
“พวกเราจึงไม่ค่อยได้ไปเล่นน้ำด้วยกัน เพราะเป็นห่วงเธอ”
	“ฉันกลัวจมน้ำตาย” ชูใจพุดพลางทำหน้าจ๋อย
	“ตอนนี้เราโตแล้ว เราคงหัดว่ายน้ำให้ชูใจได้แล้วนะปิติ” มานีหันไปปรึกษาปิติ
	“ฉันหัดให้ใครไม่ได้หรอก ฉันว่ายน้ำไม่เก่ง” ปิติตอบ มานีค้อนให้ “อย่าเล่นตัวนักเลยปิติ ฉันชักจะหมั่นไส้เธอแล้วนะ” ปิติหันมาหัวเราะพลางว่า “ตกลง เราจะช่วยหัดว่ายน้ำให้ชูใจ ฉันจะพาเจ้านิลไปให้ชูใจเกาะหัดว่ายน้ำด้วย” ชูใจได้ฟังก็นึกสนุก จึงรับปากกับเพื่อนๆ ว่า เลิกเรียนเย็นนี้จะให้เพื่อนๆ หัดว่ายน้ำให้
	พอเลิกเรียน ต่างคนรีบกลับบ้านเพื่อไปขออนุญาตผู้ปกครองและนำเสื้อมาผลัดเปลี่ยน ดวงแก้วกับสมคิดไม่ชอบเล่นน้ำ จึงไม่ไปส่วนจันทรอุตส่าห์โขยกเขยกไปกับเพื่อน เพชรถือฉมวกอันใหม่มาด้วย ปิติก็พาเจ้านิลมากินหญ้าริมแม่น้ำ วันนี้มันไม่ค่อยสบาย เขาจึงไม่ให้ลงน้ำ เมื่อทุกคนมาพร้อมกันแล้ว จึงพากันเลือกท่าน้ำที่ห่างออกไปเพื่อจะได้ไม่ปะปนกับผู้อื่น
	ทุกคนต่างผลัดเสื้อผ้าลงเล่นน้ำอย่างสนุกสนาน ชูใจกับจันทรเล่นน้ำอยู่ริมตลิ่งตรงที่น้ำตื้น และมีกอหญ้าขึ้นรกอยู่แถวนั้น เขาทั้งสองเฝ้ามองดูเพื่อนว่ายน้ำโผไปมาอย่างสนุกสนาน เพชรว่ายน้ำเก่งกว่าทุกคน เขาว่ายน้ำไปจนถึงกลางแม่น้ำแล้วจึงว่ายกลับมา ปิติ มานะ













ป.๕ เล่ม ๒ หน้า ๑๑๗
และวีระเล่นดำน้ำแข่งกัน ปรากฏว่าวีระชนะทุกที ครงกลางแม่น้ำเรือยนตร์ลำใหญ่ๆ แล่นผ่านไปมาไม่ขาดระยะ พอเรือผ่านจะเกิดคลื่นลูกโตๆ ม้วนตัวเข้าสู่ฝั่ง เรือพายลำเล็กลำน้อยใช้สัญจรไปมา และเรือพวกแม่ค้าก็โยนตัวขึ้นลง น้ำซัดหัวเรือและข้างเรือราวจะล่มแต่คนพายเรือมีความชำนาญ จึงสามารถบังคับเรือได้ ส่วนเพชรนั้นทุกครั้งที่เห็นคลื่นลูกโต เขาจะโผเข้าหาและลอยตัวให้คลื่นซัด เพื่อนๆ

























ป.๕ เล่ม ๒ หน้า ๑๑๘
แลเห็นแต่ศรีษะของเขาผลุบขึ้นผลุบลงตามคลื่น เพชรร้องตะโกนโหวกเหวก เรียกเพื่อนๆ ไปเล่นบ้าง
	มานีเล่นน้ำอยู่สักครู่จึงกลับไปหาชูใจกับจันทร ทั้งสองคนกำลังหยอกล้อเล่นกันเพลินอยู่
	“เธออยากว่ายน้ำหรือยังชูใจ” มานีถาม
	“ฉันกลัว” ชูใจทำไหล่ห่อพลางสั่นศรีษะ
	“ไม่ต้องกลัว” วีระร้องบอก “พี่จะช่วย มานีพาชูใจกับจันทรออกมานี่” มานีจูงเพื่อนทั้งสองออกไปถึงบริเวณที่น้ำลึกระดับอกก็หยุด วีระ มานะ ปิติ เข้ามาช่วยกันบอกวิธีให้หัดโผไปมาก่อน ชูใจก็ยังไม่กล้า
	“ถ้าไม่กล้า แล้วจะว่ายน้ำเป็นได้อย่างไร” ปิติพูด “ถ้าเราอยากทำอะไรเป็น เราต้องตั้งใจ ต้องพยายาม และไม่กลัว นึกอยู่เสมอว่าคนอื่นทำได้ เราก็น่าจะทำได้ ต้องลองพยายามดูก่อน ถ้าทำไม่ได้จึงค่อยเลิก “
	ชูใจได้ฟังปิติพูดก็เกิดกำลังใจ สู้ระงับความกลัว โผตามมานีไปมา บางครั้งก็จมน้ำและสำลักน้ำ มานะและวีระก็ช่วยได้ทุกครั้ง จนชูใจหายกลัว โผไปมาคนเดียวได้ ในที่สุดก็สามารถว่ายลอยตัวระยะใกล้ๆ ได้ ชูใจดีใจมาก ชะล่าใจว่ายออกห่างเพื่อน เขายังว่ายน้ำไม่ชำนาญจึงจมน้ำ วีระและมานะรีบว่ายเข้าไปช่วย ชูใจไม่รู้สึกตกใจเลยกลับสนุกสนาน พอโผล่ขึ้นมาจากน้ำก็หัวเราะร่า แต่แล้วก็หน้าเสียร้องขึ้นว่า “ทำไมหูของฉันดังอู้ๆ ล่ะ มานี”
	“น้ำเข้าหูแล้วละซี” มานีพูด
“เอาน้ำหยอดหูลงไปให้เต็ม แล้วตะแคงให้น้ำออก” มานะบอก












ป.๕ เล่ม ๒ หน้า ๑๑๙
แต่เพชรบอกว่า “อย่าเลย ขึ้นไปบนฝั่ง เอียงหูข้างที่น้ำเข้าลง แล้วกระโดดขึ้นลงแรงๆ น้ำก็จะไหลออกมา”
	ทุกคนจึงพาชูใจขึ้นไปบนฝั่ง เหลือจันทรเล่นน้ำรออยู่ตรงที่น้ำตื้นมีกอหญ้ารกๆ เพียงคนเดียว ชูใจตะแคงหูข้างที่น้ำเข้าลง แล้วกระโดดขึ้นกระโดดลงแรงๆ เขารู้สึกอุ่นวาบที่หูแล้วเสียงดังอู้ๆ ก็หายไป ได้ยินเสียงทุกอย่างเป็นปรกติเช่นเดิม
	“ดีจริง น้ำออกแล้ว เพชรนี่เก่ง”
	“ฉันเล่นน้ำมามาก น้ำเข้าหูบ่อยจนรู้วิธีทำให้น้ำออกจากหู” เพชรตอบ ทันใดนั้นจันทรหวีดร้องขึ้นสุดเสียง เพชรคว้าฉมวกวิ่งลงไป






















ป.๕ เล่ม ๒ หน้า ๑๒๐
ก่อนเพื่อน เขาแทงฉมวกลงไปใกล้ๆ จันทรซึ่งยืนร้องไห้ด้วยความตกใจ ทุกคนรีบวิ่งลงไปหาจันทรอย่างรวดเร็ว น้ำบริเวณนั้นแดงฉานไปด้วยเลือด  พอชูใจเห็นเข้าก็ขาอ่อนทรุดลงนั่งอย่างหมดแรง ใบหน้าซีดเผือด ส่วนมานีรีบประคองจันทรขึ้นจากน้ำ เพชรยกฉมวกชูขึ้น ปลาขาดใหญ่ตัวหนึ่งเสียบติดอยู่กับฉมวก ดิ้นสะบัดตัวไปมาด้วยความเจ็บปวด เลือดไหลลงเป็นทาง
	จันทรหายตกใจแล้ว ก้มลงมองขาตนเอง ทุกคนเห็นผ้านุ่งของจันทรขาดเป็นรูโต เมื่อถลกผ้านุ่งขึ้นก็แลเห็นแผลที่น่อง มีเลือดไหลซึมอยู่























ป.๕ เล่ม ๒ หน้า ๑๒๑
	“เจ้าปลามหากาฬนี่เอง” เพชรร้อง
	มานีร้องเอะอะ “เพชรฆ่ามันเสียแล้ว” เพชรตอบว่า “ถ้าไม่ฆ่ามันก็เล่นงานจันทรอีก” ชูใจหายตกใจแล้วรีบถามเพชรว่า “มันชื่อมหากาฬหรือเพชร” เพชรหัวเราะ ถือฉมวกเดินขึ้นมารวมกับเพื่อนๆ บนตลิ่ง “มันไม่ได้ชื่อมหากาฬดอก แต่มันร้ายกาจมาก ฉันจึงเรียกมันว่าปลามหากาฬ ที่จริงมันคือ ปลาชะโด”

























ป.๕ เล่ม ๒ หน้า ๑๒๒
	“ดุจังเลยนะ นี่ถ้าไม่ติดผ้านุ่ง สงสัยเนื้อของฉันคงหลุดออกไปเป็นก้อนเลย” จันทรพูดพลางใช้ผ้าซับเลือดออก
	“ฉันเสียใจที่ชวนเธอมาเล่นน้ำ ทำให้เธอได้รับอันตราย” ชูใจพูด จันทรยิ้ม “นิดหน่อยเท่านั้นเอง ไม่เป็นไรดอก ฉันไม่เจ็บ แต่ฉันตกใจจึงร้องเสียงลั่น”
	“ฉันไม่ได้เฉลียวใจว่า แถวนี้มีกอหญ้ารกๆ ขึ้นอยู่ริมน้ำ ซึ่งเจ้าปลาพวกนี้ชอบอยู่ ฉันเคยโดนมันกระโจนขึ้นกัดหน้า ตอนนั้นมันหวงลูก ดีว่าฉันหลบทัน ถึงอย่างนั้นยังเฉี่ยวเอาปากบวมเป็นปากครุฑเลย” เพชรพูด
	เด็กๆ พากันผลัดผ้า เลือดที่น่องของจันทรยังไม่หยุด ปิติจึงชวนเพื่อนๆ และจันทรไปที่บ้าน เพื่อให้พี่สาวของเขาทำแผลและใส่ยาให้ ทุกคนจึงไปที่บ้านปิติ เพชรถือฉมวกที่มีปลาชะโดติดอยู่ไปด้วย ชูใจยังติดใจการว่ายน้ำ จึงพูดว่า “ที่จริงการว่ายน้ำนี้ไม่ยากเลย ฉันมัวแต่กลัวอยู่แท้ๆ มิฉะนั้นก็คงว่ายน้ำเป็นไปนานแล้ว”
	“โธ่....ว่ายน้ำ ง่ายเหมือนปลอกกล้วย” ปิติพูด
	“ฉันคิดว่า อะไรที่เรายังไม่เคยทำ มันจะดูยากไปเสียทุกอย่างแต่ถ้าลองพยายาม ไม่ท้อถอย ไม่ช้าก็ทำได้ และเมื่อทำได้แล้วก็ต้องฝึกฝนอยู่เสมอ มิฉะนั้นก็ลืมหรือทำได้ไม่ชำนาญ อย่างชูใจหัดว่ายน้ำวันนี้ พอรู้เค้า พอว่ายเป็น วันหลังต้องฝึกอีกจนคล่องจึงจะใช้ได้” วีระพูด หมู่นี้ดูเขาเป็นผู้ใหญ่ขึ้นมาก ไม่เป็นหัวโจกเล่นซนเหมือนแต่ก่อน เพราะเขาโตขึ้น เรียนอยู่ชั้นสูงสุดของโรงเรียน และยังเป็นประธาน












ป.๕ เล่ม ๒ หน้า ๑๒๓
ของนักเรียนทั้งโรงเรียน ครูก็มักมอบหมายงานต่างๆ ให้เขารับผิดชอบอีกด้วย
	เมื่อมาถึงบ้าน ปิติจูงเจ้านิลไปไว้ที่คอกแล้วพาเพื่อนๆ ขึ้นไปบนบ้าน พอผู้ใหญ่รู้เรื่องก็ตกใจและสงสารจันทรมาก พี่สาวของปิติรีบทำแผลให้จันทร ยายก็รีบทำอาหารเลี้ยงเพื่อปลอบขวัญจันทร และแสดงความยินดีต่อชูใจที่ว่ายน้ำเป็น เพชรให้ยายใช้ปลาชะโประกอบอาหาร แต่ยายว่าจะใช้ปลานิล และบอกให้เพชรนำปลาชะโดไปฝากแม่ แม่ของเพชรจะได้ดีใจที่เพชรช่วยเหลือเพื่อนให้ปลอดภัย แถมยังได้ปลาไปเป็นอาหารอีกด้วย

แบบฝึก
คำต่างๆ ส่วนใหญ่จะออกเสียงเหมือนรูปคี่เห็น แต่บางคำออกเสียงไม่ตรงตามรูปคำ เพราะจะต้องออกเสียงให้ถูกต้องตามสำเนียงของภาษาเดิม หรือออกเสียงตามความนิยม
ฝึกอ่านและจำ
๑.๑  รูปคำเหมือนักษรนำ แต่อ่านเรียงพยางค์
       สมาชิก	(สะ – มา – ชิก)
       แสดง	(สะ – แดง)
       ไผท	(ผะ- ไท)













ป.๕ เล่ม ๒ หน้า ๑๒๔
๑.๒  ออกเสียงสระ วรรณยุกต์ ตามสำเนียงของภาษาเดิม
        เพชร	(เพ็ด)
        พลาสติก	(พลาด – สะ – ติก)
        สัปดาห์	(สับ – ดา)
๑.๓  อ่านออกเสียงไม่ตรงตามกฎเกณฑ์ ต้องสังเกตและจำ
         เป็นไปตามกฎเกณฑ์			ไม่เป็นไปตามกฎเกณฑ์
ชัยภูมิ		(ไช – ยะ – พูม)			ชัยนาท		(ไช – นาด)
ชลประทาน	(ชน – ละ – ประ – ทาน)		ชลบุรี		(ชน – บุ – รี)
พรรณนา	(พัน – นะ – นา)			สุพรรณบุรี	(สุ – พัน – บุ – รี)

ประโยคประกอบด้วย ๒ ส่วนใหญ่ คือภาคประธานและภาคแสดงจะได้ใจความครบว่า ใคร แสดงกริยาอาการอย่างไร แต่บางประโยคต้องบอกว่า ใคร ทำอะไร กับใคร จึงจะได้ใจความและรู้เรื่อง จึงต้องเพิ่มคำหรือข้อความในภาคแสดง เรียกว่า “กรรม”
ฝึกอ่านและสังเกต
๒.๑  ชูใจหัวเราะ  มีคำเชื่อมกับคำแสดงกิริยาอาการ ก็เข้าใจและได้ความหมายชัดเจนว่า ใคร
         ทำอะไร
๒.๒  น้ำเข้าหู  ถ้ามีเพียง ๒ คำ คือ น้ำ  เข้า  จะไม่ได้ความหมายชัดเจนต้องมีคำชื่อต่อท้าย เป็น  น้ำ  เข้า  หู  จึงจะเป็นประโยค









ป.๕ เล่ม ๒ หน้า ๑๒๕
		แยกเป็นตารางให้เห็นชัดได้ดังนี้


	๒.๓  คำที่ทำหน้าที่ ประธานและกรรม เป็นนามหรือสรรพนาม
         คำที่ทำหน้าที่ กริยา เป็นคำกริยา
         คำกริยาในประโยค ๓ ส่วน ต้องมีนามหรือสรรพนามมาต่อจึงจะได้ใจความสมบูรณ์
คำที่อยู่ในตำแหน่ง ประธาน กริยา และกรรม ถ้าไม่เป็นคำนาม สรรพนาม หรือกริยา แสดงว่าคำนั้นหรือกลุ่มคำนั้น เป็นส่วนขยายเมื่อแยกส่วนต่างๆ ได้ถูกต้องจะช่วยให้อ่านเข้าใจ
ฝึกอ่านและสังเกต
	ลมหนาวพัดมา









ป.๕ เล่ม ๒ หน้า ๑๒๖
คำที่ทำหน้าที่ ประธาน กริยา หรือกรรม ในประโยค ถ้าเพิ่มรายละเอียด เพื่อขยายคำนั้นให้มีความหมายชัดเจนขึ้น ทำให้คำนั้นเป็น “กลุ่มคำ” เรียกว่า “วลี”
ฝึกอ่านและสังเกต
๔.๑  เรือยนต์		เป็น คำนาม
        เรือยนต์ลำใหญ่	เป็นคำนามบอกชนิดและลักษณะของนาม (เป็นวลี)

๔.๒  แล่น		เป็น คำกริยา
          แล่นผ่านไปมา	เป็นคำกริยาและบอกลักษณะของกิริยา (เป็นวลี)

๔.๓  เมื่อนำวลีมาเรียบเรียง และได้ใจความว่า ใคร ทำอะไร จะเป็นประโยค
ฝึกอ่านและสังเกต
	เรือแล่น
	เรือยนต์แล่นไปมา
	เรือยนต์ลำใหญ่แล่นผ่านไปมา
	เรือยนต์ลำใหญ่แล่นผ่านไปมาไม่ขาดระยะ













ป.๕ เล่ม ๒ หน้า ๑๒๗
น้ำเสียงจะบอกอารมณ์หรือจุดประสงค์ของผู้พูดได้
ฝึกอ่านและสังเกต
เจ้านิลว่ายน้ำเป็นไหม			(คำถามที่ต้องการคำตอบ)
มันเล่นอย่างไร ฉันอยากดูจัง		(คำถามและแสดงความต้องการ)
ฉันไม่หัดว่ายน้ำ ฉันกลัวจมน้ำตาย		(บอกเล่าที่แสดงเหตุผล)
เราคงหัดว่ายน้ำให้ชูใจได้แล้วนะปิติ	(บอกเล่าและขอความเห็น)
อย่าเล่นตัวนักนะปิติ			(บอกเล่าและต่อว่า)

คำประสมบางคำ เกิดจากการนำคำวิเศษณ์ ที่มีความหมายเฉพาะมานำหน้าคำอื่น เพื่อเน้นความหมาย เช่น คำ “มหา” เป็นคำวิเศษณ์ แปลว่ายิ่งใหญ่ เมื่อนำหน้าคำอื่น คำนั้นจะมีความหมายยิ่งใหญ่ขึ้น
ฝึกอ่านและสังเกต
	มหา (ยิ่งใหญ่) + สมุทร (ทะเล)			เป็น มหาสมุทร  (ทะเลใหญ่)
	มหา (    ”     ) + กุศล  (ความดี)			”     มหากุศล	(ความดีอันยิ่งใหญ่)
	มหา (    ”     ) +ราช   (กษัตริย์)			”     มหาราช	(กษัตริย์ผู้ยิ่งใหญ่)
	มหา (    ”     ) +กาฬ  (ลักษณะที่น่ากลัว		”     มหากาฬ	(ในความหมายของ
ของคนตาย				  บทนี้แปลว่าดุร้ายมาก)










ป.๕ เล่ม ๒ หน้า ๑๒๘
บทที่ ๒๐
ความสามัคคี
	วันนี้ มานีกับปิติมีสีหน้าไม่ค่อยสบายใจอยู่ตลอดเวลา สาเหตุเนื่องมาจากความบาดหมางใจกัน ระหว่างนักเรียนชั้น ป.๕/๑ กับชั้น ป.๕/๒ เรื่องมีอยู่ว่าโรงเรียนแบ่งเนื้อที่ดินให้นักเรียนชั้นละแปลงให้นักเรียนฝึกงานเกษตร แล้วจัดงานประกวดผลิตผลเกษตรของนักเรียนทุกปี ปีนี้นักเรียนชั้น ป.๕/๑ คือชั้นของมานีหมายมั่นปั้นมือว่าจะพยายามปลูกพืชผัก ไม้ดอก และไม้ประดับ ให้ชนะการประกวด ความหวังของพวกเขาดูจะสัมฤธิ์ผล เพราะพืชพันธุ์ต่างๆ ในแปลงงอกงามกว่าแปลงของชั้นอื่นๆ
	ครั้นแล้วเมื่อเช้านี้ พวกเขาไปดูแปลงฝึกงานเกษตรก็เห็นพืชพันธุ์ที่ปลูกไว้หักล้มเสียหายหมด ไม้ดอกซึ่งกำลังบานสะพรั่งงดงามถูกเหยี่ยบย่ำจมดิน กระถางแตกกลิ้งไปคนละทาง ต้นไม้ที่เหลืออยู่เป็นต้นเล็กๆ จะช่วยกันทะนุบำรุงอย่างไรก็คงงามไม่ทันงานประกวดเป็นแน่ นักเรียนชั้น ป.๕/๑ ส่วนใหญ่มีความโกรธแค้นเป็นอันมาก เพื่อนคนหนึ่งสันนิษฐานว่าอาจจะเป็นการกลั่นแกล้งของนักเรียนชั้น ป.๕/๒ เพราะแปลงฝึกงานเกษตรอยู่ติดกัน และพืชพันธุ์ของนักเรียนชั้น ป.๕/๒ งามเป็นรองของพวกเขานิดเดียว ถ้าพวกเขาไม่มีผลิตผล















ป.๕ เล่ม ๒ หน้า ๑๒๙
ส่งเข้าประกวดแล้ว ชั้น ป.๕/๒ ก็ชนะการประกวดอย่างแน่นอน หลายคนหูเบา ปักใจว่าเป็นเช่นนั้น จึงพูดจาถากถางและต่อว่าต่อขานกันขึ้น นักเรียนชั้นป.๕/๒ ปฏิเสธว่าไม่ได้ทำจึงถูกหาว่าปากแข็ง แล้วเกิดทะเลาะวิวาทกัน ปิติและหัวหน้าชั้นไปสอบถามภารโรงดู ภารโรงก็ไม่รู้ว่าใครเป็นคนทำ เขาจึงพยายามไกล่เกลี่ยว่า เมื่อยังไม่ทราบแน่ว่าใครเป็นผู้ทำ ควรจะช่วยกันสืบหาต้นเหตุก่อน ไม่ควรด่วนปักใจ แต่มีพวกนักเรียน ป.๕/๑ หลายคนเป็นพวกหัวแข็ง ไม่ยอมลดราวาศอกลงง่ายๆ ปิติจะชี้แจงแสดงเหตุผลอย่างไรก็ทำไขหูเสีย























ป.๕ เล่ม ๒ หน้า ๑๓๐
	หัวหน้าชั้นเห็นว่าจะลุกลามไป จึงไปเรียนให้ครูประจำชั้นทราบ ครูประจำชั้นจึงปลอบโยนไม่ให้เสียใจ และไม่ให้ป้ายความผิดแก่ใคร จนกว่าจะรู้ต้นเหตุ แล้วกำชับภารโรงให้คอยดูแลแปลงฝึกงานเกษตรของนักเรียนทุกห้องด้วย แต่นักเรียนหลายคนก็ยังไม่หายโกรธ คอยจ้องจะหาเรื่องทะเลาะวิวาทอยู่เสมอ เมื่อพบครูประจำชั้น ป.๕/๒ เคยเคารพนบนอบก็ทำมือแข็ง ไม่แสดงความเคารพอย่างเคย ครูใหญ่ทราบเรื่องเข้า จึงเรียกนักเรียนทั้งสองห้องมาประชุมแล้วพูดให้สติว่า
	“เมื่อเรายังไม่รู้ต้นสายปลายเหตุก็อย่าเพิ่งด่วนตัดสินใจ เพราะความเข้าใจผิดทำให้เกิดความแตกสามัคคี การแตกความสามัคคีเป็นการทำลายพลังของหมู่คณะ เราเคยทำงานสิ่งใดสำเร็จถ้าขาดความสามัคคีเสียแล้วก็จะทำงานสิ่งนั้นไม่สำเร็จ ถ้าแตกความสามัคคีกันมากเข้าบ้านเมืองก็จะระส่ำระสาย เป็นโอกาสให้แกศัตรูผู้คิดร้าย เหมือนเรื่องกษัตริย์ลิจฉวีครั้งโบราณ ต้องเสียบ้านเมืองแก่ให้แกศัตรู สาเหตุก็มาจากเรื่องเล็กนิดเดียว แล้วลุกลามไปจนต้องเสียบ้านเมืองในที่สุด” แล้วครูใหญ่ก็เล่าเรื่องกษัตริย์ลิจฉวีโดยสังเขปให้ฟังว่า
	พระเจ้าอชาตศัตรูเป็นกษัตริย์ครองกรุงราชคฤห์ มีพระประสงค์จะปราบปรามกษัตริย์ลิจฉวีแห้งแคว้นวัชชีให้อยู่ในอำนาจ แต่ไม่สามารถจะปราบได้ เพราะกษัตริย์ลิจฉวีตั้งอยู่ในอปริหานิยธรรม ๗ คือ ธรรมะที่นำมาซึ่งความเจริญอย่างมั่นคง มิได้มีความร้าวรานกัน จะทำสิ่งใดก็ทำด้วยด้วยความพร้อมเพรียง ไม่มีเกี่ยงงอน ไม่มีถือเขาถือเรา













ป.๕ เล่ม ๒ หน้า ๑๓๑
	พระเจ้าอชาตศัตรูจึงปรึกษากับอำมาตย์ชื่อ วัสสการพราหมณ์ วัสสการพราหมณ์เป็นคนฉลาด คิดอุบายให้กษัตริย์ลิจฉวีแตกความสามัคคีกัน โดยให้พระเจ้าอชาตศัตรูทรงแกล้งทำเป็นพิโรธตน เพราะเหตุที่ทูลคัดค้านมิให้ยกไปปราบปรามกษัตริย์ลิจฉวี ให้ลงพระราชอาญาอย่างหนักคือโบยตีจนเนื้อแตกยับและสลบไป เมื่อฟื้นขึ้นมาก็โกนศรีษะวัสการพราหมณ์ ประจานแล้วขับไล่ออกไปเสียจากกรุงราชคฤห์
	วัสสการพราหมณ์ซัดเซพเนจรไปจนถึงแคว้นวัชชี เข้าไปสวามิภักดิ์ต่อกษัตริย์สิจฉวี กษัตริย์ลิจฉวีไม่ทรงทราบกลอุบาย เห็นวัสสการพราหมณ์มีบาดแผลและถูกโกนศรีษะประจาน ก็ทรงเชื่อว่า























ป.๕ เล่ม ๒ หน้า ๑๓๒
วัสสการพราหมณ์ถูกขับไล่ออกจากบ้านเมืองจริงจึงทรงรับไว้ และทรงเห็นว่าวัสสการพราหมณ์เป็นผูทรงคุณวุฒิเฉลียวฉลาด จึงทรงตั้งให้เป็นผู้วินิจฉัยคดีต่างๆ และให้เป็นอาจารย์สอนศิลปวิทยาแก่พระราชกุมารทั้งหลายด้วย ระยะแรกวัสการพราหมณ์ก็ปฏิบัติหน้าที่โดยเต็มความสามารถ เป็นผลดีแก่แคว้นวัชชีขึ้นตามลำดับ จนเหล่ากษัตริย์ลิจฉวีทรงวางพระทัย
	เมื่อวัสสการพราหมณ์หยั่งรู้ว่าบรรดากษัตริย์ลิ๗ฉวีมิได้มีความระแวงแคลงใจตนแล้ว จึงดำเนินกลอุบายยุแหย่พระราชกุมารทั้งหลายให้พิโรธโกรธเคืองกัน ไม่ช้าเรื่องก็ลุกลามไปถึงพระราชบิดา พระราชมารดา ต่างทรงขัดเคือง แตกร้าวกันไปหมด ไม่พร้อมเพรียงสมัครสโมสรกันเหมือนแต่ก่อน อปริหานิยธรรม ๗ ที่ทรงเคยร่วมกันปฏิบัติ





















ป.๕ เล่ม ๒ หน้า ๑๓๓
อย่างเคร่งครัดก็แตกทำลายลงโดยสิ้นเชิง วัสสการพราหมณ์ลองตีกลองนัดประชุมก็ไม่มีกษัตริย์องค์ใดไปประชุม เพราะต่างองค์ต่างถือทิฐิ วัสสการพราหมณ์เห็นเช่นนั้น จึงลอบส่งข่าวไปทูลพระเจ้าอชาตศัตรู พระเจ้าอชาตศัตรูจึงทรงยกกองทัพมาปราบปรามเหล่ากษัริย์ลิจฉวี และได้แคว้นวัชชีไว้ในอำนาจอย่างง่ายดาย วัสสการพราหมณ์ทำการครั้งนี้ ใช้เวลาเพียงสามปีก็สามารถทำลายกษัตริย์ลิจฉวีได้
	ครูใหญ่กล่าวสรุปว่า “อย่าให้เรื่องเพียงเล็กน้อย เป็นเครื่องทำลายความสามัคคี ควรไตร่ตรองให้ถ่องแท้ โรงเรียนของเราต้องการให้นักเรียนรักใคร่สามัคคีกัน ประเทศชาติของเราก็ต้องการให้ประชาชนรักใคร่สามัคคีกัน เราจึงจะอยู่รอด”
	พอเลิกประชุม นักเรียนทั้งสองห้องบางคนมานั่งจับกลุ่มอภิปรายกัน และวิพากษ์วิจารณ์ถึงต้นเหตุที่ทำให้พืชพันธุ์งานเกษตรของชั้น ป.๕/๑ เสียหาย แต่บางคนไม่ร่วมแสดงความคิดเห็นแต่อย่างใด มีนักเรียนชั้น ป.๕/๑ คนหนึ่งยังโกรธเคืองอยู่ไม่หาย ปิติสังเกตเห็นจึงพยายามพูดให้เขาหายขุ่นเคือง แต่เขาก็ยังใจแข็ง ไม่ยอมรับฟังเหตุผลของปิติ ปิติจึงชวนเขาไปตรวจดูร่องรอยที่แปลงฝึกงานเกษตรอีกครั้งหนึ่ง
	เด็กทั้งสองไปถึงแปลงฝึกงานเกษตร เห็นเพื่อนหลายคนกำลังสำรวจดูตามพื้นดิน แต่รอยต่างๆ สับสนเหมือนจงใจจะอำพรางหรือกลบเกลื่อนให้ใครจับได้ ปิตินั่งคุกเข่า ก้มลงมองตามใบไม้และกระถาง เพื่อนๆ ก็ทำตาม ต่างคนนั่งเงียบพยายามแพ่งมองอย่างถี่ถ้วน














ป.๕ เล่ม ๒ หน้า ๑๓๔
	“มีขนอะไรก็ไม่รู้หลุดอยู่ตรงนี้กระจุกหนึ่ง” เพื่อนคนหนึ่งร้องบอก ปิติและคนอื่นๆ เข้าไปดู เห็นขนสีดำสลับขาวกระจุกหนึ่งติดอยู่ที่หนามกุหลาบ ปิติก้มลงมองจนชิดก็สันนิษฐานว่า ต้องเป็นขนสุนัขหรือขนแมวแน่นอน หนามกุหลาบนั้นอยู่ที่กิ่งต่ำๆ เขาจึงแน่ใจว่าเป็นขนแมวมากกว่าขนสุนัข
	“คงจะเป็นขนหมา” เพื่อนคนหนึ่งออกความเห็น “มันคงมากัดกันอยู่แถวนี้ จึงทำให้ต้นไม้ของเราหักล้มระเนระนาด”
























ป.๕ เล่ม ๒ หน้า ๑๓๕
	ปิติและเพื่อนๆ เห็นด้วย แต่สงสัยว่าเหตุใดจึงไม่มีรอยของมันปรากฏให้เห็น ราวกับใครแกล้งเขี่ยดินกลบเสีย ถึงอย่างไรทุกคนก็รู้สึกสบายใจขึ้น เพราะความสงสัยนักเรียนชั้น ป.๕/๒ เริ่มจะหมดไปแล้ว พอดีถึงเวลาเลิกเรียน ทุกคนจึงกลับไปที่ห้องเรียน เพื่อเตรียมตัวกลับบ้าน ปิติชวนเพื่อนคนเดิมไปซุ่มคอยดูเหตุการณ์ที่แปลงฝึกงานเกษตรของพวกเขาอยู่ห่างๆ
	ประมาณครึ่งชั่วโมง นักเรียนก็กลับบ้านกันหมด มีเด็กนักเรียนชายชั้น ป.๑ สองคนเดินมาที่แปลงฝึกงานเกษตร เด็กคนหนึ่งทำท่าแก่นแก้ว พูดพลางชี้ให้เพื่อนดูต้นไม้และกระถางที่ล้มกลิ้งเกลื่อน
	“เอ็งรู้ไหม เขาทะเลาะกันใหญ่ ข้าชอบใจจัง เดี๋ยวข้าจะทึ้งต้นไม้ของพวกชั้น ป.๕/๒บ้าง พรุ่งนี้เขาจะได้ทะเลาะกันอีกสนุกดี”
	“ข้าไม่เห็นสนุกเลย เอ็งชอบทำให้คนทะเลาะกันหรือ ข้าไม่ชอบ ข้าจะกลับบ้านล่ะ” ว่าแล้วเด็กอีกคนหนึ่งก็เดินกลับไป ปิติจึงรีบออกมาหาเด็กท่าทางแก่นแก้วคนนั้น พอเด็กนั้นเห็นปิติก็ตกใจทำท่าจะวิ่งหนี เพื่อนของปิติจึงจับตัวไว้ ปิติพูดจาปลอบโยนจนเด็กรู้สึกวางใจ และเล่าความจริงให้ฟัง บ้านของเขาอยู่ที่ตลาดใกล้ๆ โรงเรียนเมื่อเย็นวานนี้ เขาพาสุนัขของเขามาวิ่งเล่นที่โรงเรียน สุนัขของเขาเห็นแมวจึงวิ่งไล่ แมววิ่งหนีมาที่นี่ สุนัขก็ไล่กัดทำให้ต้นไม้และกระถางล้มแตกไปหมดดังที่เห็น เมื่อแมวหนีไปได้ เขาจึงใช้ไม้เขี่ยร้อยเท้าต่างๆ ให้ดินกลบเสีย ปิติถามว่าเหตุใดจึงทำเช่นนั้น เขาตอบว่าเขากลัวภารโรงจับได้ เพราะภารโรงเคยเห็นเขาพาสุนัขมาวิ่งเล่น













ป.๕ เล่ม ๒ หน้า ๑๓๖
เสมอ ปิติจึงกล่าวตักเตือนด้วยวาจาที่ไพเราะว่า “น้องเอ๋ย การทำให้คนโกรธเคืองกันนั้นไม่ใช่สิ่งที่น่าทำ เพราะจะเกิดการแตกความสามัคคีกันทำให้ทุกคนเดือดร้อน ในที่สุดน้องก็ต้องเดือดร้อนด้วย พรุ่งนี้ขอให้น้องไปเล่าความจริงให้พวกพี่ฟัง จะได้หายโกรธเคืองกัน” เด็กคนนั้นรับคำอย่างเต็มใจ เพื่อนของปิติจึงปล่อยตัวให้กลับบ้าน เขาทั้งสองรู้สึกโล่งอกที่เรื่องลงเอยด้วยดี
	ปิติเคยอ่านกระแสพระราชดำรัสของพระบาทสมเด็จพระเจ้าอยู่หัวซึ่งประทับใจเขาอย่างไม่มีวันลืมเลือนเลยว่า “ผู้ที่เกิดก่อน ผ่านชีวิตมาก่อน ต้องสงเคราะห์ผู้เกิดตามมาภายหลัง ด้วยการถ่ายทอดความรู้























ป.๕ เล่ม ๒ หน้า ๑๓๗
ความดี และประสบการณ์อันมีค่าทั้งปวงให้ด้วยความเมตตาเอ็นดูและด้วยความบริสุทธิ์ใจ ให้เขาทราบ ให้เขาเข้าใจ และสำคัญที่สุดให้เขารู้จักคิดด้วยเหตุผลที่ถูกต้อง จนเห็นด้วยตนเองได้ในความเจริญและความเสื่อม
	โดยนัยนี้ บิดามารดาจึงต้องสอนบุตรธิดา พี่จึงต้องสอนน้อง คนรุ่นใหญ่จึงต้องสอนคนรุ่นเล็ก และเมื่อคนรุ่นเล็กเป็นผู้ใหญ่ขึ้น จึงต้องสอนคนรุ่นหลังต่อๆ ไป ไม่ให้ขาดสาย ความรู้ ความสามัคคี ความเจริญงอกงามทั้งมวลจึงแผ่ไพศาลไปได้ ไม่มีประมาณ เป็นพื้นฐานของความวัฒนาผาสุกอันยั่งยืนในโลกสืบไป”
	ปิติรู้สึกภูมิใจอย่างยิ่งที่เขาได้ปฏิบัติตามกระแสพระราชดำรัสนี้แล้ว และจะยึดถือปฏิบัติต่อไปอย่างไม่เสื่อมคลาย





















ป.๕ เล่ม ๒ หน้า ๑๓๘
แบบฝึก
ภาษาไทยนิยมใช้คำซ้อนที่มีเสียงสัมผัสคล้องจองกัน ทำให้ฟังไพเราะและมีความหมายดีกว่าใช้คำธรรมดา
ฝึกอ่านและสังเกต
เคารพ – เคารพนบนอบ		ขับไล่ – ขับไล่ไสส่ง
โกรธ – พิโรธโกรธเคือง		หมายมั่น – หมายมั่นปั้นมือ
ระแวง – ระแวงแคลงใจ		พเนจร – ซัดเซพเนจร

คำที่ใช้ ศ  ษ  ต้องอ่านเขียนบ่อยๆ จึงจะจำได้
ฝึกอ่านและสังเกต
	ประกาศกิตติศัพท์		ประเทศรับศัตรูภัย
	พิศดูมีเลศนัย			ทั่วทุกทิศมิตรไพศาล
	ทุกทิศโทรทัศน์			เทศบาลจัดนิทรรศการ
	ทรยศต้องขึ้นศาล		เสียศักดิ์ศรีไม่ดีหนา
	ฤาษีผู้สันโดษ			ได้ข่าวโจษโฆษณา
	เตือนศิษย์ให้รักษา		ทั้งเชษฐากษัตริย์พลัน
	มนุษย์ประทุษร้าย		โทษพิษหายหรรษาครัน
	เกษตรช่วยป้องกัน		เป็นพิเศษชั่วชันษา









ป.๕ เล่ม ๒ หน้า ๑๓๙
คำที่เป็นสำนวน มักจะนำความจริงจากเหตุการณ์ หรือเรื่องราวอย่างหนึ่ง มาใช้เปรียบเทียบความหมายกับการกระทั้งคล้ายคลึงกันกันการเลือกความหมายของคำ ต้องพิจารณาให้ตรงกับเนื้อเรื่อง
ฝึกอ่านและสังเกต
หูเบา		เปรียบเหมือนของเบา ปลิวไปมาง่าย จึงหมายความว่าเชื่อคนง่าย
ปากแข็ง		เปรียบเสมอนของแข็ง ไม่เปลี่ยนแปลงง่าย จึงหมายความว่า ยืนคำเดิมไม่ยอม
		เปลี่ยน
มือแข็ง		เปรียบเสมือนของแข็ง จึงหมายความว่าไม่ยอมไหว้ใครง่ายๆ
โล่งอก		เปรียบเสมือนหายใจคล่อง รู้สึกปลอดโปร่งในอก จึงหมายความว่า ไม่ห่วง
ไม่กังวล
	ไขหู		เปรียบเสมือนปิดหูทั้งสองข้าง เสียงผ่านตลอด จึงหมายความว่า ไม่ได้ยิน หรือทำ
			เป็นไม่ได้ยิน

คำบางคำมีความหมายหลายอย่าง  บางคำมีความหมายอย่างเดียวกันหรือคล้ายกัน ต้องเลือกใช้คำที่มีความหมายเหมาะสมกับบุคลในโอกาสหรือเนื้อเรื่อง
ฝึกอ่านและสังเกต
๔.๑  คำเดียวที่มีความหมายหลายอย่าง
        แปลง – เปลี่ยนแปลง  ดัดแปลง  แปลงกาย  แปลงผัก









ป.๕ เล่ม ๒ หน้า ๑๔๐
๔.๒  คำที่มีความหมายเหมือนกัน
         หมา – สุนัข	หัว – ศรีษะ	ทะเลาะ – วิวาท
๔.๓  คำที่มีความหมายคล้ายกัน
         เร็ว – ด่วน		ประกวด – แข่งขัน
         ข้าศึก – ศัตรู	ประกาศ – โฆษณา

คำสามัญเมื่อจะใช้เป็นคำราชาศัพท์ อาจใช้คำว่า “พระราช” หรือ “ทรง” นำหนา
ฝึกอ่านและสังเกต
	คำสามัญ		คำราชาศัพท์
บิดา			พระราชบิดา		(นำหน้าคำนาม)
บุตร			พระราชบุตร		(นำหน้าคำนาม)
ประสงค์		พระราชประสงค์		(นำหน้าคำกริยา)
ยอกกองทัพ		ทรงยกกองทัพ		(นำหน้าคำกริยา)
ทราบ			ทรงทราบ		(นำหน้าคำกริยา)
แกล้งทำ			ทรงแกล้งทำ		(นำหน้าคำกริยา)
เห็นว่า			ทรงเห็นว่า		(นำหน้าคำกริยา)
รับไว้			ทรงรับไว้		(นำหน้าคำกริยา)











ป.๕ เล่ม ๒ หน้า ๑๔๑
การอ่านเรื่องต่างๆ  อาจจับใจความ หรือรู้ถึงน้ำเสียง และอารมณ์ของตัวละครได้จากเครื่องหมายและวิธีเขียน
ฝึกอ่านและสังเกต
	“เมื่อเรายังไม่รู้ต้นสายปลายเหตุก็อย่าเพิ่งด่วนตัดสินใจเพราะความเข้าใจผิด ทำให้เกิดการแตกความสามัคคี...” เป็นข้อความเชิงแนะนำ ตักเตือน หรือสั่งสอน
	“คงจะเป็นขนหมา”  กล่าวลอยๆ อย่างสงสัย เชิงขอความเห็น เวลาอ่าน ออกเสียงธรรมดาเพราะไม่ใช่คำถาม
	“ใครทำกระถางของฉันแตก?” ถามด้วยความสงสัย
	“ใครทำกระถางของฉันแตก!”  พูดด้วยความโมโห
		“เรียนจบครบบทนี้	ถึงสิ้นปีการศึกษา
	วีระมานะลา			แต่มานีและชูใจ
	ปิติเพชรจันทร			มิจากจรไปที่ไหน
	เพื่อนเพื่อนอย่าห่างไกล		เปิดอ่านบ้างเหมือนอย่างเคย”
กล่าวแสดงขอร้องและเชิญชวน

ภาษาไทยเรียนง่ายและมีความไพเราะ เป็นภาษาประจำชาติไทย นักเรียนเป็นคนไทยต้องช่วยกันรักษาไว้
นักเรียนรู้ไว้		คำไทยไพเราะ
มีเสียเสนาะ		เพราะดีหนักหนา








ป.๕ เล่ม ๒ หน้า ๑๔๒
อ่านเขียนเรียนง่าย	สบายอุรา
ภูมิใจภาษา		ชาติไทยเราดี
ช่วยกันดำรง		จงรักศักดิ์ศรี
ภาษาไทยนี้		จักต้องเทิดทูน
เราใช้สื่อสาร		ฟังอ่านเพิ่มพูน
อย่าให้เสื่อมสูญ		เอกลักษณ์ไทย
ทั้งพูดทั้งเขียน		หากเพียรใส่ใจ
อย่าให้เฉไฉ		ต้องแม่นยำเอย





















ป.๕ เล่ม ๒ หน้า ๑๔๓
คำประพันธ์ในหนังสือเรียน
ชั้นประถมศึกษาปีที่ ๕ เล่ม ๒
บทที่  ๑๒	เกียรติศักดิ์นักรบไทย จากกษัตริยานุสรณ์ พระนิพนธ์ของสมเด็จพระเทพรัตนราชสุดาฯ
		สยามบรมราชกุมารี
บทที่  ๑๔	กรรมของนายประกัน บทประพันธ์ของนางรัชนี ศรีไพรวรรณ
บทที่  ๑๖	ศึกถลาง จากเรื่องสามกรุง พระนิพนธ์ของพระราชวรวงศ์เธอกนมหมื่นพิทยาลงกรณ์
บทที่  ๑๗	ราชาผู้ชอบเรื่องโกหก บทประพันธ์ของเด็กหญิงจิตติพร พลอยดี นักเรียนชันประถมศึกษา
ปีที่ ๖ โรงเรียนสาธิตมหาวิทยาลันศรีนครินทรวิโรฒ ปทุมวัน





















ป.๕ เล่ม ๒ หน้า ๑๔๔
หนังสืออ่านนอกเวลา
	หนังสือส่วนนี้เป็นส่วนที่ให้นักเรียนอ่านนอกเวลาเรียน นักเรียนจะใช้เวลาว่างตอนใดอ่านก็ได้ จะอ่านจบในคราวเดียว หรืออ่านหลายครั้งจึงจบก็ได้ เมื่ออ่านจบแล้วให้ทำกิจกรรมท้ายเรื่องด้วย
	การให้นักเรียนอ่านหนังสือนอกเวลานี้ก็เพื่อให้ได้อ่านเรื่องที่สนุกสนานเพิ่มเติมจากหนังสือเรียน นักเรียนจะได้มีความรู้กว้างขวางยิ่งขึ้นกว่าเดิม และฝึกฝนตนเองให้สนใจอ่านหนังสืออยู่เสมอ แม้เมื่อการศึกษาเล่าเรียนในโรงเรียนเสร็จสิ้นไปแล้วก็จะได้มีนิสัยรักการอ่านติดตัวอยู่ เพราะการอ่านทำให้มีความรู้ ความคิด มีความเฉลียวฉลาด ทันต่อเหตุการณ์ต่างๆ ทำให้ตนเองมีความเจริญก้าวหน้าขึ้นตามลำดับ นักเรียนจึงต้องฝึกฝนตนเองให้รักการอ่านจนติดเป็นนิสัย





















ป.๕ เล่ม ๒ หน้า ๑๔๕
การผจญภัยของผ้าขี้ริ้ว
บทนำเรื่อง
	เรื่องการผจญภัยของผ้าขี้ริ้วนี้ เด็กหญิงกฤษณา จิตร์อารี และเด็กชายไวกูณฐ์ มโนรัตน์ นักเรียนชั้นประถมศึกษาปีที่ ๕ – ๖ โรงเรียนสาธิตแห่งมหาวิทยาลัยเกษตรศาสตร์ เป็นผู้เขียนเรื่องและวาดภาพประกอบ เป็นเรื่องที่ชนะการประกวดรางวัลดีเด่นประเภทเรื่องสั้นและนิทาน ในงานสัปดาห์เยาวชนนักเขียน ระดับประถมศึกษา ที่กรมวิชาการร่วมกับสมาคมภาษาและหนังสือแห่งประเทศไทยในพระบรมราชูปถัมภ์ ได้จัดขึ้นระหว่างวันที่ ๑๘ – ๒๒ ธันวาคม ๒๕๒๑ ผลงานเรื่องนี้ แสดงให้เห็นความสามารถของเยาวชนไทย ในการจัดทำหนังสือสำหรับเด็กที่มีเนื้อหาและภาพวาดประกอบ อันเหมาะสมกับความต้องการอ่านของผู้อ่านคือเยาวชนในวัยเดียวกัน การที่เลือกเรื่องที่ผู้เขียนและผู้วาดเป็นเยาวชนวัยเดียวกับผู้อ่านนี้ ก็เพื่อเป็นแนวทางและเป็นเครื่องส่งเสริมกระตุ้นให้เยาวชนอื่นๆ เกิดความสนใจอยากแสดงความสามารถในเชิงการประพันธ์เช่นนี้บ้าง และเมื่อได้ทดลองความสามารถนี้หลายๆ ครั้ง ก็จะเป็นแนวทางนำไปสู่การเป็นนักเขียนเรื่องและวาดภาพประกอบหนังสือสำหรับเด็กต่อไปในอนาคต
















ป.๕ เล่ม ๒ หน้า ๑๔๖
การผจญภัยของผ้าขี้ริ้ว
	สวัสดีค่ะ เพื่อนๆ แหม! ฉันรู้สึกอายจังเลยค่ะ แต่ก็มีความยินดีมากที่ได้เล่าเรื่องของฉันให้เพื่อนๆ ฟัง ไม่ต้องถามหรอกค่ะว่าฉันเป็นใคร เพราะฉันกำลังจะบอกเพื่อนๆ อยู่นี่ไงคะว่า ฉันคือ “ผ้าขี้ริ้ว” ไม่ต้องให้คำจำกัดความมากมายอะไรหรอกนะคะกับคำว่า “ผ้าขี้ริ้ว” เพราะเพื่อนๆ คงรู้จักกันดีทุกคน และยังเคยใช้พวกพ้องของฉันเช็ดข้าวของต่างๆ ด้วยใช่ไหมคะ ?
	วันนี้ฉันนอนอยู่หน้าห้องน้ำในคฤหาสน์ของนายกเทศมนตรี (ขอใช้คำว่าคฤหาสน์เถิดนะคะมันโก้ดี)
	แต่เดิมน่ะฉันไม่ได้อยู่ที่นี่หรอกค่ะ ฉันเป็นกางเกงของเด็กชายเล็กๆ คนหนึ่ง ซึ่งอาศัยอยู่หมู่บ้านจัดสรรแห่งหนึ่งแถวชานเมือง ต่อมาสัก ๒ ปีเห็นจะได้ ฉันก็เก่าลง และเด็กชายคนนั้นก็ใส่ฉันไม่ได้อีกแล้ว รวมทั้งเขาก็ไม่มีน้องเสียด้วยซี ฉันก็เลยต้องแปรสภาพลงมา


















ป.๕ เล่ม ๒ หน้า ๑๔๗
เป็นผ้าขี้ริ้ว แหม! เดิมฉันเป็น “คน” รักความสะอาดเสียด้วยซี ฉันไม่ค่อยอยากจะเช็ดฝุ่นอันเปรอะเปรื้อนอยู่ตามฝาผนัง หรือเช็ดคราบกาแฟที่หกลงบนโต๊ะเสียเลย แต่...บัดนี้ ฉันรู้สึกยินดีมากทีเดียวที่ฉันได้เป็นผู้รักษาความสะอาดตามที่ต่างๆ และสิ่งของภายในบ้าน ประโยชน์ของฉันมิได้ลดน้อยลงไปกว่าที่ฉันเป็นกางเกงแต่เดิมเลย แต่ฉันก็ยังเป็นสิ่งที่ “สกปรก” ตามความคิดของคนอื่นอยู่นั้นเอง ทั้งๆ ที่ฉันช่วยให้บ้านของเขาและสิ่งต่างๆ ในบ้านสะอาดน่ามองดูแท้ๆ เขาควรจะชมฉันมากกว่าที่จะมาว่าฉันเป็นสิ่งที่ “สกปรก” เสียอีก
	วันหนึ่งคนใช้รื้อตู้เก่าๆ แล้วนำฉันไปเช็ดสิ่งต่างๆ ที่รื้อออกมา มีทั้งตลับขี้ผึ้งเก่าๆ กล่องรูป เหรียญสตางค์แดง โอ้ย! ยังมีอีกเยอะแยะ วันนั้นฉันก็เลยสกปรกมาก คนใช้จึงนำฉันไปซักและตากฉันไว้ที่ราวตากผ้า โดยไม่ใช้ไม้หนีบฉันไว้





















ป.๕ เล่ม ๒ หน้า ๑๔๘
สักครู่ก็มีลมกรรโชกอย่างแรง ฉันจึงปลิวมาติดที่กิ่งไม้ ฉันติดอยู่ที่นั้นทั้งวันเลย
	แล้ววันรุ่งขึ้น ก็มีนกตัวหนึ่งบินมาคาบฉันไป คงจะเอาฉันไปรองรังของเขากระมัง เฮ้อ! ค่อยยังชั่วหน่อย นี่ฉันจะได้ “บำเพ็ญ” ประโยชน์อันแปลกประหลาดอีกแบบหนึ่งแล้ว
	แต่แล้ว...ว้า! เรื่องของฉันมี....แต่....อยู่เรื่อยเลย แต่แล้ว....มีนกอีกตัวหนึ่งบินมาแล้วแย่งฉันกับนกตัวเก่า ทั้งสองแย่งฉันอยู่ตั้งนานแน่ะ ในที่สุด...ตัวของฉันก็ขาดผึงออกเป็นสองส่วน ส่วนหนึ่งของฉัน ซึ่งเป็นส่วนเล็กๆ ติดไปกับนกตัวใหม่ อีกส่วนหนึ่งติดไปกับนกตัวเก่า นกตัวเก่าบินคาบฉันผ่านทุ่งนา ป่า หมู่บ้าน จนถึงหมู่บ้านในแหล่งเสื่อมโทรมแห่งหนึ่ง มีเด็กชาย ๒ – ๓ คน ใช้ก้อนหินปานก นกร้องขึ้นด้วยเสียงอันดัง การที่นกอ้าปากร้องทำให้ฉันหล่นจากปากของเขา และเขาก็ไม่สามารถจะแย่งฉันคืนได้เพราะเด็กเหล่านั้นตะครุบฉันไว้ เขาจึงบินหนีไป ฉันสงสารเขาจังเลย เด็กๆ พวกนี้ใจร้ายจริงหนอ เขาไม่ได้ทำร้ายใครสักนิด ยังใช้ก้อนหินปาเขาได้ลงคอ
	เด็กชายเหล่านั้นพูดถึงฉันว่า เฮ้ย! ชัย ขอกางเกงตัวนี้ให้ข้าเถอะ ข้าจะเอาไปให้แม่ข้าซ่อมให้น้องข้าใส่ เด็กชายคนหนึ่งซึ่งไม่ได้
















ป.๕ เล่ม ๒ หน้า ๑๔๙
สวมเสื้อ แต่สวมกางเกงสีน้ำเงินซึ่งเปื้อนฝุ่นและถ่านจนสีติดจะดำไปทุกทีพูด “มันจะดีเหรอ เดช ข้าก็ช่วยปานกเหมือนกันนา” เด็กชายที่ชื่อชัยพูด “ให้เดชไปเถอะชัย ให้น้องเดชมันใส่” เด็กชายอีกคนหนึ่งซึ่งท่าทางเป็นหัวโจกและอายุมากที่สุดพูด “ขอบใจมากนะพี่ก้อง” เดชพูด แล้วเดชก็นำฉันเดินไปตามสะพานเก่าๆ ใต้สะพานเป็นน้ำเน่าสีดำ ส่งกลิ่นเหม็นคลุ้ง และแล้ว...เดชก็มาหยุดที่บ้าน ซึ่งมีลักษณะเป็นเพิงพักเล็กๆ เขาก้าวเข้าไปในบ้าน เรียกแม่ให้ดูกางเกงอย่างยินดีว่า “แม่ ดูกางเกงตัวนี้ซิ เดชเก็บมาให้” “ให้แดงใส่หรือลูก” แม่พูดพลางใช้มือผอมๆ ลูบศรีษะของเดชเบาๆ อย่างรักใคร่ แล้วหยิบกางเกงมาดู “แล้วแม่จะซ่อมตรงที่ขาดให้ ขอบใจเดชมาก” แล้วแม่ของเดชก็ใช้เศษผ้าเก่าๆ ผืนเล็กๆ มาปะที่ตัวฉัน ฉันไม่ชอบตรงที่ปะนี่เสียเลย ดูไม่ใช่ตัวของตัวเอง มันเป็นผ้าเก่าๆ สีซีดๆ แต่ก็ยังดีที่มันช่วยให้ฉันไม่ขาดเป็นรูโหว่อีกแล้ว
	แดง น้องของเดชใส่ฉันเสมอ ดูจะถูกใจเขายิ่งนัก เป็นผลให้ฉันพลอยดีใจไปด้วย
	แต่แล้ว....วันหนึ่งแดงไม่ได้ใส่ฉันอยู่ เขาใส่กางเกงตัวเก่า ส่วนฉันกองอยู่กับกองเสื้อผ้า วันนั้นแดงคงหิวจึงงอแง และแม่ก็ไม่อยู่เสียด้วย ฉันก็ช่วยอะไรไม่ได้ แดงตรงมารื้อกองเสื้ออย่างอารมณ์ไม่ดี ไม่มีใครอยู่ ไม่มีใครห้ามแดงเลย ขณะนี้แดงเหมือนช้างที่กำลังตกมันไม่มีใครห้ามได้ ฉันถูกแดงปาออกมาทางหน้าต่างโดยแรงและตกลงไปในน้ำครำสีดำ ว้าฉันไม่ชอบกลิ่นน้ำครำเสียเลย ฉันลอยตามน้ำครำ















ป.๕ เล่ม ๒ หน้า ๑๕๐
ไปเรื่อยๆ แล้วลอดใต้สะพาน เวลานี้เองที่ฉันสังเกตเห็นว่ามีสิ่งต่างๆ ลอยอยู่ในน้ำมากมาย มีถุงพลาสติก หลอดกาแฟ รองเท้า ท่อนไม้ กระป๋องลิ้นจี่ และสิ่งอื่นๆ อีกมากมาย สภาพของฉันบัดนี้ ไม่เป็นกางเกงอีกแล้ว ฉันลอยอยู่ในน้ำครำตั้งเกือบ 1 สัปดาห์ ฉันจึงมาเกยฝั่ง ที่นั้นมีขยะมากมายกองโตจนดูเหมือนภูเขาขยะขนาดย่อมๆ กลิ่นน้ำเน่าเหม็นๆ  ก็ไม่ค่อยถูกกับฉันอยู่แล้ว ยิ่งมาพบกับกลิ่นขยะ ฉันยิ่งแย่ใหญ่ ตอนนี้ฉันเป็นผ้าสีดำๆตัวมีกลิ่นเหม็นๆ ฉันไม่ชอบเลย
	วันต่อมา ดวงอาทิตย์ทอแสงอ่อนๆ ฉันลืมตาขึ้น รู้สึกว่า ตัวชุ่มไปด้วยน้ำค้างในยามเช้า แต่ไม่นานนัก...หยาดน้ำค้างเหล่านั้นก็ระเหยไปจนหมดและตัวฉันก็เริ่มแห้ง...จนแห้งสนิท เที่ยง....แสงแดดร้อนแรงจนตัวฉันแทบสลายลงไปเป็นจุณ ยามนี้ อากาศร้อนอบอ้าวจริงๆ “ถ้ามีลมพัดมาสักวูบหนึ่งก็คงจะดีทีเดียว” ฉันคิด “ฉันจะได้คลายร้อน และถ้าลมพัดแรงๆ ฉันก็อาจจะได้ไปจากที่นี่” ยามเย็น...อากาศเย็นขึ้น ฉันรู้สึกสดชื่น ความร้อนและความอบอ้าวในเวลาเที่ยงหายไปหมด ไม่นานนักก็มีเด็กหญิงเล็กๆ คนหนึ่งเดินมาที่กองขยะ เมื่อเธอเห็นฉัน

















ป.๕ เล่ม ๒ หน้า ๑๕๑
เธอก็ก้มลงเก็บฉันขึ้นมา จากนั้นเธอก็เดินไปที่กองขยะค้นหาถุงพลาสติก และเศษผ้าจนเนื้อตัวสกปรก ใกล้ค่ำ...เธอจึงหยุดเก็บแล้วเดินออกไปจากที่นั่ง
	เธอพาฉันมาถึงบ้านเล็กๆ หลังหนึ่ง ตั้งอยู่อย่างโดดเดี่ยว ห่างจากบ้านหลังอื่นๆ เมื่อเธอเปิดประตูบ้าน ฉันแลเห็นหญิงสาวค่อนข้างสวยคนหนึ่งกำลังรีดผ้าอยู่ ผ้าที่รีดนั้นเป็นผ้าผืนเล็กๆที่เย็บริมอย่างเรียบร้อย ฉันดูก็รู้ว่าเป็นเศษผ้า แต่การเย็บริมผ้าอย่างเรียบร้อยทำให้ผ้านั้นดูมีค่าขึ้น เด็กหญิงวางของที่เธอเก็บมาไว้ข้างฝาผนัง หญิงสาวหันมามองเด็กหญิงแล้วกล่าวว่า “ขอบใจมากจ๊ะปิ่น ลูกไปอาบน้ำอาบท่าเสียก่อนเถอะ ดูซิมอมแมมจังเลย” ปิ่นเดินไปข้างในเพื่ออาบน้ำ






















ป.๕ เล่ม ๒ หน้า ๑๕๒
ฉันสอดสายตาไปรอบๆ บ้าน ก็แลเห็นกองถุงพลาสติกขนาดต่างๆ กันตั้งอยู่ ฉันจึงพอเดาได้ว่า ปิ่นมีอาชีพขายถุงพลาสติกและผ้าที่แม่กำลังรีด ส่วนคนที่ซื้อจะเอาไปทำอะไรก็แล้วแต่ ฉันนอนอยู่ข้างฝาผนังทั้งคืน เพราะปิ่นกับแม่ไม่ได้ย้ายฉันไปไว้ที่อื่น
	รุ่งเช้า ปิ่นและแม่ช่วยกันซักผ้าที่ปิ่นเก็บมาและมีฉันรวมอยู่ด้วย ปิ่นกับแม่ซักผ้าอย่างสะอาด ทำให้ฉันสะอาดขึ้น แต่ยังไม่สะอาดทีเดียวนัก แม่จึงบอกปิ่นว่า ผ้าผืนนี้อย่าขายเลยนะลูก ยังไม่สะอาดดี เอาไว้ทำผ้าขี้ริ้วใช้ที่บ้านของเราก็แล้วกัน” “จ้ะแม่” ปิ่นตอบ ตั้งแต่นั้นมา ฉันก็เป็นผ้าขี้ริ้วอยู่ที่บ้าน ส่วนผ้าอื่นๆ ปิ่นก็เอาไปขายทุกวัน แต่ระยะนี้เป็นระยะเศรษฐกิจฝืดเคือง ปิ่นจึงขายผ้าไม่ได้เลย แม้จะขายถุงพลาสติกได้บ้าง แต่เงินที่ได้มาก็พอใช้สำหรับค่าอาหารไปวันหนึ่งๆ เท่านั้น แม่ของปิ่นเห็นไม่ได้การ จึงคิดจะออกไปหางานทำนอกบ้าน แต่โชคไม่ช่วยแม่เลย แม่ออกหางานวันแล้ว...วันเล่าจนเป็นสัปดาห์แม่ก็ยังไม่ได้งาน ฉันก็ได้แต่อวยพรขอให้แม่ได้งานทุกครั้งที่แม่ออกจากบ้าน



















ป.๕ เล่ม ๒ หน้า ๑๕๓
	วันหนึ่ง....แม่กลับมาจนค่ำ แต่พอเข้ามาในบ้าน แม่แสดงอาการดีใจแทนอาการเซื่องซึมเมื่อแม่ไม่ได้งาน “แม่คงได้งานแน่ๆ” ฉันนึกในใจ และก็เป็นจริง แม่บอกให้ปิ่นเก็บของและพูดว่า “แม่ได้งานเป็นคนใช้ที่บ้านนายกฯ ลูก ถึงแม้จะเป็นอาชีพที่ต่ำต้อยแต่ก็สุจริต” ฉันก็เห็นด้วยกับแม่
	จากนั้น...และปิ่นก็ย้ายไปอยู่บ้านนายกเทศมนตรี โดยขนข้าวของทั้งหมดไปไว้ที่บ้านนายกเมศมนตรี ปิ่นเอาฉันไปด้วย นี่แหล่ะฉันถึงได้มาอยู่ที่นี่....

กิจกรรม
ศึกษาคำและข้อความในเรื่อง
คำจำกัดความ		ข้อความที่เป็นความหมายของคำต่างๆ
คฤหาสน์		เรือนที่กว้างใหญ่ สวยงาม มีสง่า
นายกเทศมนตรี		หัวหน้าผู้บริหารงานในเขตเทศบาล
หมู่บ้านจัดสรร		หมู่บ้านที่จัดขึ้นเพื่อขายทั้งตัวบ้านและที่ดินให้แก่ผู้ประสงค์จออยู่อาศัย
ไม้หนีบ			สิ่งที่หนีบผ้าให้ติดอยู่กับราว ทำด้วยไม้หรือพลาสติก
ชานเมือง		พื้นที่นอกตัวเมือง
สตางค์แดง		เงินเหรียญสมัยก่อนทำด้วยทองแดงมีรูตรงกลาง มีค่าอันละ ๑ สตางค์













ป.๕ เล่ม ๒ หน้า ๑๕๔
แหล่งเสื่อมโทรม	บริเวณที่อยู่อาศัย ซึ่งสกปรก รกรุงรัง ไม่ถูกสุขลักษณะ
สีติดจะดำ		สีค่อนไปข้างสีดำ (สีเกือบดำ)
ช้างที่กำลังตกมัน	อาละวาด ใครขัดขวางไม่ได้ เหมือนอาการที่ช้างตัวผู้มีน้ำมันซึมออกตาม
ผิวหนัง ทำให้มีอาการดุร้าย
	น้ำครำ			น้ำเน่า  สีดำ  มีกลิ่นเหม็น
	หลอดกาแฟ		หลอดกลมเล็ก  ใช้ดูดน้ำ
	ลิ้นจี่			ผลไม้ชนิดหนึ่ง ผลกลม เปลือกสีแดงมีรสเปรียวๆ หวานๆ
	กระป๋องลิ้นจี่		หมายถึงกระป๋องที่บรรจุลิ้นจี่เชื่อม (ในที่นี้เป็นกระป๋องเปล่า)
	จุณ			แตกละเอียด
	เศรษฐกิจฝืดเคือง	การซื้อขายไม่คล่องตัว
ย่อเรื่องการผจญภัยของผ้าขี้ริ้ว
ช่วยกันอภิปรายหาเหตุผลหรือคำตอบของเรื่องต่อไปนี้
๓.๑  ทำไมในตอนแรก ผู้เขียนจึงกล่าวว่า “แหม! ฉันรู้สึกอายจังเลยค่ะ”
๓.๒ เหตุใดผู้เขียนจึงใช้คำว่า “ฉัน” แทน “ผ้าขี้ริ้ว”
๓.๓  อะไรเป็นสาเหตุให้ผ้าขี้ริ้วได้ไปผจญภัย
๓.๔  นกอะไรที่จะสามารถคาบผ้าขี้ริ้วพาบินไปได้ไกลๆ












ป.๕ เล่ม ๒ หน้า ๑๕๕
๓.๕  คำ แหม! ว้า! เฮ้ย! แสดงความรู้สึกอย่างไร
๓.๖  ถ้าลมพัดแรงๆ ฉันก็อาจจะได้ไปจากที่นี่” หมายความว่าอย่างไร
๓.๗  “ฉัน” หรือ “ผ้าขี้ริ้ว” มีนิสัยอย่างไร
๓.๘  การผจญภัยของผ้าขี้ริ้วให้ข้อคิดอะไรบ้าง
ยกตัวอย่างเหตุการณ์หรือกิริยาอาการที่มีลักษณะเหมือน “ช้างตกมัน” ๑ เรื่อง
เลือกคำตอบที่คิดว่าถูกต้องแล้วนำไปอภิปรายกับเพื่อน
๕.๑ การเขียนเรื่องการผจญภัยของผ้าขี้ริ้วมีลักษณะอย่างไร
       ก.  บรรยาย
       ข.  เล่าเรื่อง
       ค.  อธิบายเรื่อง
๕.๒  แหม! เดินฉันเป็น “คน” รักความสะอาดเสียด้วยซี เหตุใดจึงเขียนคำว่า  คน  อยู่ใน
         เครื่องหมายอัญประกาศ
เพื่อเน้นว่า  ผ้าขี้ริ้วไม่ใช่คน
เพื่อเน้นว่า  คนเขียนเป็นคน
เพื่อเน้นว่า  คนเขียนพยายามเขียนให้ผ้าขี้ริ้วมีลักษณะเหมือนคน
๕.๓  “มีทั้งตลับขี้ผึ้งเก่าๆ กล่องรูป เหรียญสตางค์แดง โอ๊ย! ยังมีอีกเยอะแยะ” คำ  “โอ้ย”  แสดง
         ความหมายว่าอย่างไร
ถ้าจะบอกให้หมดก็เหนื่อยเพราะมีหลายอย่าง
เหนื่อยมากเพราะถูกคนใช้เช็ดของหลายอย่าง








ป.๕ เล่ม ๒ หน้า ๑๕๖
เจ็บปวดมากเพราะของเหล่านั้นวางอยู่บนผ้าขี้ริ้ว
๕.๔  “หัวโจก” ในเรื่องนี้ หมายความว่าอย่างไร
         ก.  คนที่โตกว่าคนอื่น
         ข.   คนที่เก่งกว่าคนอื่น
         ค.  คนที่เป็นหัวหน้า
๕.๕  “เซื่องซึม” มีความหมายตรงกันข้ามกับคำใด
         ก.  ดีใจ
       ข.  ลิงโลด
         ค.  ตื่นเต้น
เขียนเรียงความเรื่อง “การผจญภัยของ.....” ให้เลือกเขียนได้ตามใจชอบ


















ป.๕ เล่ม ๒ หน้า ๑๕๗
เมาคลี  ลูกหมาป่า
บทนำเรื่อง
	เรื่องเมาคลีลูกหมาป่านี้ เป็นเรื่องแปลและเรียบเรียงมาจากหนังสือภาษาอังกฤษ (ชุดเดอะเมาคลี สตอรีส์) ผู้ประพันธ์ คือ รัดยาร์ด คิปลิง เป็นชาวอังกฤษ เกิดที่บอมเบย์ ประเทศอินเดีย คิปลิงเป็นนักประพันธ์ที่มีชื่อเสียงมากคนหนึ่งของอังกฤษ หนังสือเรื่องนี้มีผู้แปลเป็นภาษาไทยหลายสำนวน บางสำนวนได้รับเลือกเป็นหนังสืออ่านนอกเวลาของนักเรียนในระดับมัธยมศึกษาตอนต้น เล่มที่นักเรียนได้อ่านอยู่นี้ได้ย่อมาจากฉบับแปลภาษาไทยของ “บรรยงก์”
	การที่เลือกเรื่องนี้มาให้นักเรียนอ่านเป็นหนังสืออ่านนอกเวลาเพราะเป็นเรื่องสนุกสนาน นักเรียนจะได้รับความสนุกเพลิดเพลินไปกับเรื่องราวของตัวละคร ซึ่งมีทั้งมนุษย์และสัตว์ทั้งหลายในป่าใหญ่ ตัวละครเหล่านี้มีทั้งนิสัยดีและเลวปะปนกันไปเหมือนเป็นมนุษย์ธรรมดาเมื่อทำผิดประพฤติชั่วก็จะต้องถูกลงโทษเช่นเดียวกัน ไม่ว่าจะเป็นคนหรือสัตว์ นอกจากนี้เรื่องนี้ยังแสดงถึงความสัมพันธ์ระหว่างมนุษย์กับสัตว์ป่าที่ดูเหมือนจะดุร้าย แต่แท้จริงสัตว์ป่าเหล่านี้ มีความรัก ความเมตตากรุณา เห็นอกเห็นใจช่วยเหลือกันและกันในยามทุกข์ นักเรียนจะได้รับความรู้สึกชื่นชมในมิตรภาพเหล่านี้ และเมื่ออ่านจบแล้วก็อาจจะเกิดความรักฉันมิตรกับหมู่สัตว์ป่านี้ก็ได้ เรื่องราวบางตอนก็ยังอาจจะนำมาจัดเป็นกิจกรรมของลูกเสือได้เป็นอย่างดี หรือกิจกรรมที่จัดให้













ป.๕ เล่ม ๒ หน้า ๑๕๘
นักเรียนทำหลังจากอ่านเรื่องจบแล้ว ก็มีส่วนส่งเสริมให้นักเรียนมีทักษะในเรื่องการเรียนภาษาไทยเพิ่มขึ้น
	เรื่องเมาคลีนี้ มีคำเรียกชื่อที่นักเรียนไม่คุ้นหูอยู่บ้าง จึงได้นำคำอ่านของคำชื่อเหล่านี้มาให้นักเรียนใช้อ่าน และคำอ่านนี้ใช้เฉพาะหนังสือเล่มนี้เท่านั้น
คำชื่อ		คำอ่าน		คำชื่อ		คำอ่าน
เชียร์คาน	เชีย – คาน	ฟาโอ		ฟา – โอ
ฉัททันต์		ฉัด – ทัน	เมสซัวร์		เมด – ซัว
บอมเบย์		บอม – เบ	เมาคลี		เมา – คลี
บันเดโอ		บัน – เด – โอ	รัดยาร์ดคิปลิง	รัด – ยาด – คิบ – ปลิ้ง
บาคีรา		บา – คี – รา	หัตถี		หัด – ถี
บาลู		บา – ลู		อาเกล่า		อา – เก – ล่า


















ป.๕ เล่ม ๒ หน้า ๑๕๙
เมาคลี  ลูกหมาป่า
	หมาป่าสองผัวเมียและลูกน้อยเกิดใหม่อีก ๔ ตัว อาศัยอยู่ในถ้ำแห่งหนึ่งบนเทือกเขาสูงในป่ากว้างใหญ่ของประเทศอินเดีย วันหนึ่งหมาป่าผัวเมียคู่นี้ ได้ช่วยชีวิตเด็กชายเพิ่งหัดเดิน ไว้จากกรงเล็บของเจ้าเสือโคร่งชราขาเป๋ ชื่อเชียร์คาน เจ้าเสือเชียร์คานตัวนี้ไล่ติดตามเด็กน้อยมาเพื่อจะจับกินเป็นอาหาร แต่หมาป่าผัวเมียช่วยเหลือเด็กน้อยไว้ มันจึงโกรธแค้นมาก หมาป่าเลี้ยงดูและรักใคร่เด็กน้อยเสมือนเป็นลูกของตนเอง และใช้ชื่อว่า เมาคลี ซึ่งแปลว่ากบตัวน้อยๆ























ป.๕ เล่ม ๒ หน้า ๑๖๐
	เมาคลีก็เจริญเติบโตขึ้นมาพร้อมกับพี่น้องลูกหมาป่าอีก ๔ ตัว จนสามารถวิ่งได้ เมาคลีเองมีความรักผูกพันต่อพ่อแม่และพี่น้องหมาป่าประหนึ่งตัวเองก็เป็นหมาป่าด้วย ตามกฎของหมาป่าฝูงนี้ ลูกหมาป่าทุกตัวเมื่อมีอายุครบตามกำหนด จะต้องได้รับการยินยอมให้เข้าร่วมเป็นสมาชิกของฝูงได้ ลูกๆ ของหมาป่าสองผัวเมียรวมทั้งเมาคลี ก็จะต้องได้รับการรับรองให้เข้าร่วมฝูง เหมือนลูกหมาป่าตัวอื่นๆ เช่นเดียวกัน เมื่อถึงเวลา หัวหน้าหรือจ่าฝูงหมาป่าชื่อ อาเกล่า ก็เรียกประชุม ณ หน้าผาประชุม เพื่อขอให้หมาป่าทุกตัวพิจารณารับรอง เจ้าเสือโคร่งเชียร์คานยังมีความเจ็บแค้นอยู่ จึงคัดค้านไม่ให้ฝูงหมาป่า























ป.๕ เล่ม ๒ หน้า ๑๖๑
ทั้งหลายรับรองเมาคลี แต่บาลู หมีเฒ่า ผู้ได้รับยกย่องเป็นอาจารย์สอนความรู้ให้แก่ฝูงหมาป่านี้ ได้รับรองและยังได้เสียงสนับสนุนจากบาคีรา พญาเสือดำผู้เก่งกล้า โดยสัญญาว่าจะให้วัวป่าตัวหนึ่งเป็นอาหารแก่ฝูงหมาป่าแทนชีวิตของเมาคลี เมาคลีจึงมีสิทธิ์เข้าร่วมอยู่ในฝูงหมาป่านี้ได้ ทำให้เชียร์คานเสือโคร่งเฒ่าโกรธแค้นและพยาบาทเมาคลีมากขึ้น
	บาลูหมีเฒ่าและบาคีราเสือดำ ต่างมีความรักต่อเมาคลีอย่างลึกซึ้ง และได้ช่วยกันอบรมสั่งสอนให้เมาคลีมีความรู้เรื่องการใช้ชีวิตในป่า การอยู่ร่วมกับสัตว์ป่าทั้งหลาย เช่น จะต้องรู้มนต์กันภัยสัตว์ป่าที่ว่า “ท่านกับเรานี้ล้วนมีเลือดเนื้อเดียวกัน” หรือกฎของหมาป่าที่ว่า
	“เท้าวิ่งไร้เสียง		หูเอียงฟังลม
	จมูกสูดดม		เล็มคมฟันขาว
	ตาวาวยามมืด		จงยึดกฎนี้”
	เมาคลีเติบโตขึ้นมาด้วยความรักใคร่เอาใจใส่ของพ่อแม่ พี่น้องหมาป่า บาลูหมีเฒ่า และบาคีราเสือดำ เขาจึงรัก สัตว์ป่าเหล่านี้เป็นอย่างยิ่ง
	เมาคลีเป็นเด็กฉลาด เมื่อบาลูและบาคีราสั่งสอนสิ่งใดก็เรียนรู้ได้อย่างรวดเร็ว ในไม่ช้าก็ไม่มีสัตว์ใดสามารถทำร้ายเมาคลีได้ ซ้ำยังพอใจคบหาเมาคลีเป็นเพื่อนอีกด้วย โดยเฉพาะฝูงลิงป่า ซึ่งสัตว์ทั้งหลายถือว่าเป็นสัตว์ที่ไม่ควรคบ ลิงฝูงนี้ต้องการให้เมาคลีเป็นหัวหน้าเพราะเป็นลูกมนุษย์ มีความเฉลียวฉลาด จะเป็นประโยชน์ต่อพวกตน












ป.๕ เล่ม ๒ หน้า ๑๖๒
ได้มาก วันหนึ่งจึงแอบมาลักพาเมาคลีหนีไปจากบาลูและบาคีรา ฝูงลิงพาเมาคลีหนีไปตามยอดไม้สูงลิบลิ่ว กระโดจากยอดไม้ต้นหนึ่งไปยังอีกต้นหนึ่ง จนถึงวังเย็น ซึ่งเป็นที่อยู่ของพวกมัน ระหว่างทางเมาคลีได้ร้องบอกพญาเยี่ยวให้นำข่าวไปบอกบาลูและบาคีรา หมีเฒ่าและพญาเสือดำห่วงใยเมาคลีมาก ทั้งสองรีบติดตามไปช่วยเมาคลีและได้ขอร้อง คา พญางูเหลือมใหญ่แห่งขุนเขา เดินทางไปช่วยเมาคลีด้วย ทั้งสามมุ่งหน้าไปตามทิศทางที่พญาเยี่ยวบอกข่าว จวบจนถึงวังเย็นซึ่งเป็นเมืองร้างปราศจากผู้คน มีแต่ซากพระราชวังปรักหักพังอยู่ทั่วไป ลิงป่าอาศัยอยู่ที่นี่เป็นจำนวนมหาศาลนับเป็นเวลานาน























ป.๕ เล่ม ๒ หน้า ๑๖๓
	แม้ว่าเมาคลีจะพยายามหลบหนีแต่ก็ไม่สำเร็จ บาคีราและคาไปถึงวังเย็นก่อนบาลูผู้งุ่มง่ามอ้วนเทอะทะ ทั้งสามแบ่งแยกกันเข้าโจมตีฝูงลิง บาคีราพยายามแย่งเมาคลีจากฝูงลิงแต่ก็แย่งไม่สำเร็จ เมาคลีจึงถูกฝูงลิงผลักตกลงไปในอุโมงค์ที่มีงูพิษอยู่ แต่ก็มิได้รับอันตรายจากงูพิษเหล่านี้ เพราะเมาคลีท่องมนต์แสดงความเป็นพวกเดียวกับงูพิษ บาคีราและบาลูถูกฝูงลิงทำร้ายจนเกือบแพ้ เคราะห์ดีที่คาพญางูเหลือมยักษ์เลื้อยเข้ามาช่วยได้ทันท่วงที ฝูงลิงป่าหวาดกลัวอำนาจของพญางูเหลือมยักษ์เลื้อยเข้ามาช่วยได้ทันท่วงที ฝูงลิงป่าหวาดกลัวอำนาจของพญางูเหลือมมาก จึงยอมแพ้ประดุจถูกมนต์อันศักดิ์สิทธิ์สะกดให้อยู่นิ่ง และแล้วพญางูเหลือมก็ใช้หัวมหึมาฉกกำแพงอุโมงค์พัง ช่วยเมาคลีออกมาได้เมาคลีขอบคุณพญางูเหลือมที่ตามมาช่วยเหลือ พญางูเหลือมรักและ





















ป.๕ เล่ม ๒ หน้า ๑๖๔
เอ็นดูเมาคลีทันทีที่ได้เห็น ก่อนอำลาจากกันบาลูหมีเฒ่า บาคีราเสือดำ และเมาคลีลูกมนุษย์ก็ได้มีโอกาสเห็นอำนาจของคาพญางูเหลือมใหญ่แห่งขุนเขา ผู้ที่มีลีลาการเต้นระบำทำนองงูเหลือม สะกดให้ฝูงลิงป่าเดินเรียงแถวเข้าสู่ปากที่อ้ากว้าง กลายเป็นอาหารของมันไป ระหว่างเดินทางกลับถิ่นที่อยู่อาศัย เมาคลีถูกบาคีราลงโทษโดยใช้อุ้งเท้าตบตามกฎของป่าที่ว่า ผู้ประพฤติตนผิดจะต้องได้รับการลงโทษ เมาคลียอมรับผิดโดยดี เพราะการที่ตนไปคบกับฝูงลิงป่า ทำให้เกิดความเดือดร้อนแก่ผู้อื่นด้วย
	ฤดูร้อนปีนั้นอากาศแห้งแล้งมาก ความร้อนแผดเผาจนป่าเขียวขจีกลายเป็นสีน้ำตาล น้ำตามลำธารหนองบึงเหือดแห้งดินแตกระแหงสัตว์ป่าทั้งหลายอดน้ำสิ้นเรี่ยวแรง ล้มตายไปเป็นอันมาก น้ำในแม่น้ำคงคาซึ่งเปรียบเสมือนเส้นโลหิตใหญ่ของป่านี้ แห้งงวดจนดูเหมือนลำธารเล็กๆ แลเห็นโขดหินกลางลำน้ำที่เรียกว่า แนวหินสันติพญาช้างป่าชื่อหัตถี ผู้มีอายุร้อยกว่าปี แผดเสียงร้องก้องประกาศเป็นเขตสันติ ห้ามสัตว์ฆ่ากันเมื่อมาดื่มน้ำ ณ ที่นี่ ตามกฎอันเข้มงวดของป่าใหญ่ เมื่อใดที่เกิดเหตุการณ์ที่ต้องใช้น้ำร่วมกัน จะมีการประกาศเขตสันติแห่งห้วงน้ำขึ้น หากฝ่าฝืนจะต้องมีโทษถึงตาย
	แนวหินสันติเป็นแหล่งชุมนุมของสัตว์นานาชนิด ทั้งสัตว์กินหญ้าและสัตว์กินเนื้อ รวมทั้งเมาคลี  บาลู และเสือดำบาคีราด้วย สัตว์เหล่านี้ต่างพูดจาหยอกเย้า และมิได้มีความเกรงกลัวต่อกันเลย















ป.๕ เล่ม ๒ หน้า ๑๖๕
เมาคลีพูดกระเซ้าเย้าแหย่เปรียบบาลูอาจารย์ของตนว่า ผอมเหมือนมะพร้าวแห้งทั้งเปลือก และตนเองผอมเหมือนมะพร้าวแห้งที่ปอกเปลือกแล้ว ทำให้เสือโคร่งขาเป๋เชียร์คาน ศัตรูคู่พยาบาทของเมาคลีอดหมั่นไส้ไม่ได้ จึงพูดท้าทายให้เมาคลีจ้องสู้สายตากับตน เป็นการทดสอบพลังจิตของเมาคลี แต่แล้วเสือเฒ่าขาเป๋ก็เป็นฝ่ายหลบสายตาสู้อำนาจจิตอันเข้มแข็งของเมาคลีไม่ได้ มันจึงเสแสร้งโอ้อวดความเก่งกล้าที่สามารถฆ่าคนมาได้ ทำให้สัตว์ทุกตัวตื่นเต้นมาก เจ้าเชียร์คานเสือโคร่งเฒ่าโม้ต่อไปอีกว่า
























ป.๕ เล่ม ๒ หน้า ๑๖๖
	“ฉันฆ่าเพราะฉันอยากฆ่า ไม่ใช่ฆ่าเพื่อเป็นอาหาร แล้วฉันก็มากินน้ำ และทำความสะอาดร่างกาย ใครจะห้ามได้”
	เสือดำบาคีราโกรธมาก แต่หัตถีพญาช้างป่าชูงวงและชิงถามด้วยเสียงเรียบๆ
	“อ้อ เจ้าฆ่าคนเล่นเพราะความพอใจหรือ”
	ชียร์คานเสือขาเป๋ตอบด้วยเสียงคลายความยโสว่า “ถูกแล้ว พญาช้างเพราะว่าคืนนี้ข้าพเจ้ามีสิทธิ์ที่จะฆ่าคนได้ ท่านก็ทราบดีอยู่แล้ว”
	พญาช้างป่าจึงตอบเสียงเนิบๆ “ถูกของเจ้า เรารู้ดี แต่นี่แน่ะ ถ้าเจ้าดื่มน้ำอิ่มแล้ว ก็จงไปเสีย อย่ามาทำให้น้ำสะอาดสกปรกเพราะโลหิตมนุษย์ที่ติดอยู่ที่ปากเจ้าอีกต่อไป จงไปเสีย”
	เจ้าเชียร์คานไม่กล้าทำเก่งต่อพญาหัตถีกับลูกชายทั้งสามจึงตะลีตะลานหันหลังเดินหนีเข้าป่าไป เมาคลีเกิดความสงสัยจึงถาม
	“ที่เจ้าเสือขาเป๋มันพูดว่า มันมีสิทธิ์ที่จะฆ่าคนได้ในคืนนี้ หมายความว่าอย่างไร การฆ่าคนเป็นสิ่งที่น่าละอาย น่ารังเกียจ ตามกฎของป่าก็มีไว้ชัดเจนเรื่องห้ามฆ่าคน แต่ทำไมพญาหัตถีจึงพูดรับรองเห็นด้วยกับเจ้าเชียร์คาน”
	พญาหัตถีช้างป่า จึงเล่าประวัติสาเหตุที่เสือโคร่งมีสิทธิ์จะฆ่าคนได้ให้สัตว์ทั้งหลายฟัง ดังนี้
	ในสมัยแรกที่เกิดป่าขึ้นใหม่ๆ สัตว์ทั้งหลายอยู่ร่วมกันอย่างสงบสุข กินแต่พืช ผลไม้ ไม่ฆ่าสัตว์กินเป็นอาหาร เจ้าแห่งป่าคือ พญาฉัททันต์ ซึ่งเป็นต้นตระกูลช้าง มีหน้าที่สร้างป่า ใช้งวงดึงป่า












ป.๕ เล่ม ๒ หน้า ๑๖๗
จากท้องทะเลลึก ใช้งาขีดพื้นดินเป็นแม่น้ำสายยาวๆ ใช้เท้ากระทืบดินเป็นหนองน้ำใหญ่ พญาฉัททันต์มีภาระสร้างป่ามาก จนไม่มีเวลาดูแลบรรดาบริวารสัตว์ได้ทั่วถึง จึงได้แต่งตั้งพญาเสือโคร่งตัวแรกให้ทำหน้าที่ตุลาการคอยตัดสินคดีพิพาทระหว่างบรรดาสัตว์ พญาเสือโคร่งมีรูปร่างสวยงาม สีเหลืองอร่ามไปทั้งตัวเหมือนสีดอกทานตะวัน ตามตัวไม่มีริ้วรอยสีดำเลย แต่แล้ววันหนึ่งมีเหตุบังเอิญให้พญาเสือโคร่งตัวนี้ต้องฆ่ากวางหนุ่มตัวหนึ่งตาย จึงหลบหนีไปอยู่หนองน้ำอื่น ไม่มีผู้ใดทำหน้าที่ตุลาการอีกต่อไป บรรดาสัตว์ป่าได้เห็นการฆ่ากัน ได้เห็นเลือดไหลนองไปตามพื้นดิน จึงตกใจกลัว พญาฉัททันต์จึงแต่งตั้งพญาลิงสีเทาเป็นหัวหน้า แต่มีความประพฤติไม่เหมาะสม จึงไม่มีสัตว์ใดให้ความเคารพนับถือ พญาฉัททันต์จึงเรียกประชุมและบอกว่า ผู้เป็นนายที่แท้จริงของพวกสัตว์คือความกลัว ความกลัวไม่มีขน เดินด้วยขาหลังทั้งสองขา มีเสียงดังลั่นทำให้พวกสัตว์เกิดความหวาดกลัววิ่งหนีกันจ้าละหวั่น
	มนุษย์หรือคนนั่งเองที่เป็นตัวความกลัว เมื่อเห็นมนุษย์ สัตว์ป่าจะเกิดความหวาดกลัว และในหมู่พวกของมันเองก็จะเกิดกลัวซึ่งกันและกันด้วย ต่างพากันหลบซ่อนตัวอยู่เป็นฝูงๆ ไม่อยู่รวมปะปนกันเหมือนเดิม ข่าวเรื่องสัตว์ทั้งหลายกลัวคน หรือตัวความกลัวล่วงรู้ไปถึงพญาเสือโคร่งที่หลบอยู่ที่หนองน้ำ มันคิดจะไปปราบตัวความกลัว แต่ระหว่างทางมันถูกเถาวัลย์กิ่งไม้และหนามแหลมคมเกี่ยวพันตามลำตัว ใบหน้า ขาและหัวเป็นริ้วลายดำๆ พาดระเกะระกะไปทั่วตน ริ้วลายนี้กลายเป็นลายเสือโคร่ง














ป.๕ เล่ม ๒ หน้า ๑๖๘
จนถึงปัจจุบัน ริ้วลายสีดำนี้เป็นเครื่องประจานความชั่วร้ายของพญาเสือโคร่งที่ได้ฆ่ากวางตายตามคำสาปของพญาฉัททันต์
	ครั้นเผชิญหน้ากับตัวความกลัว ซึ่งส่งเสียงดังไล่ตวาดเสือโคร่งว่า เป็นไอ้ลายย่องตอด เสือโคร่งต้นตระกูลเสือลายพาดกลอนก็เกิดสะดุ้งตกใจกลัว วิ่งหนีร้องครวญครางไปหาพญาฉัททันต์ อ้อนวอนขอให้มีอำนาจฆ่าคน และไม่มีความหวาดกลัวต่อมนุษย์ หรือสิ่งใดๆในคืนที่มีดาวพระศุกร์ขึ้นเวลาพลบค่ำ พญาฉัททันต์ก็ให้พรตามที่ขอเพราะเห็นว่าเคยเป็นเจ้าป่า ทำความดีมาบ้าง แต่ขอร้องให้พญาเสือโคร่งลำพองใจมาก จึงไปฆ่าคนตายในคืนที่มันมีสิทธิ์ ผลสุดท้ายมันก็ถูกมนุษย์อีกคนหนึ่งฆ่าตาย ตามกฎที่ว่า “ให้ทุกข์แก่ท่าน ทุกข์นั้นถึงตัว” สัตว์ป่าทั้งหลายต่างก็ยิ่งหวาดกลัวมนุษย์มากขึ้น เพราะเห็นว่าคนสามารถทำร้ายสัตว์ได้ และเพราะเหตุที่ว่า เสือโคร่งก่อความเคียดแค้นให้แก่มนุษย์ สัตว์ทั้งหลายรวมทั้งเสือด้วย ล้วนได้รับความเดือดร้อนจากมนุษย์ แต่ทว่าทุกปี จะมีคืนหนึ่งที่พวกมนุษย์เกิดความหวาดกลัวเสือโคร่ง กลายเป็นเหยื่อให้เสือโคร่งฆ่าตาย นี้ก็เป็นสาเหตุที่ว่าทำไมเสือโคร่งจึงมีสิทธิ์ฆ่าคนได้ในคืนหนึ่ง และสาเหตุนี้แหล่ะ นำไปสู่การจองเวรระหว่างเสือกับคนอยู่จนทุกวันนี้
	วันเวลาผ่านไปหลายปี เมาคลีเจริญเติบโตพร้อมกับหมาป่าพี่น้องอีก ๔ ตัว เมาคลีมีความเชี่ยวชาญรอบรู้ชีวิตในป่ามากขึ้น มีเพื่อนฝูงมากขึ้น แต่ก็มีศัตรูเพิ่มมากขึ้นด้วย เสือโคร่งเฒ่าขาเป๋เชียร์คานถือ














ป.๕ เล่ม ๒ หน้า ๑๖๙
ว่าเมาคลีเป็นศัตรูตัวฉกาจ มันเที่ยวยุยงส่งเสริมหมาป่าหนุ่มฉกรรจ์รุ่นใหม่ให้เกลียดชังเมาคลี ในเรื่องที่เมาคลีเป็นลูกคน แต่อยู่ร่วมฝูงกับหมาป่าได้ เพราะหมาป่ากลัวเมาคลี ไม้กล้าสู้สายตากับเมาคลีนั่นเอง ทำให้หมาป่าหนุ่มพวกนี้แค้นเคืองและเกลียดเมาคลีมากยิ่งขึ้น นอกจากนี้ อาเกล่า จ่าฝูงหมาป่า ที่เคยรับรองและคุ้มครองให้เมาคลีก็แก่ชรามากแล้ว ตามกฎของป่า วันใดที่อาเกล่าไม่สามารถล้มกวางลงได้ วันนั้นแหละเป็นวันสุดท้ายที่จะต้องสูญเสียทั้งตำแหน่งจ่าฝูงและชีวิตของ
























ป.๕ เล่ม ๒ หน้า ๑๗๐
ตน และเมื่อมาถึงวันเลือกตั้งจ่าฝูงตัวใหม่ เชียร์คานเสือร้ายและหมาป่าลูกสมุนของมัน ก็จะพากันพูดคัดค้านไม่ให้เมาคลีอยู่ในฝูงหมาป่าอีกต่อไป วาระสุดท้ายของเมาคลีก็จะมาถึงเช่นกัน เรื่องนี้พ่อแม่หมาป่า บาลูหมีเฒ่า และบาคีราเสือดำมิตรผู้อารีรวมทั้งเพื่อนฝูงที่รักใคร่เมาคลี พากันตักเตือนเมาคลี ชี้ให้เห็นอันตรายที่เกิดจากแรงอาฆาตของเชียร์คาน แต่เมาคลีกลับเห็นเป็นเรื่องตลกขบขันเสมอ
	จนกระทั่งวันหนึ่ง อาเกล่าถูกกลอุบายของฝูงหมาป่าหนุ่มทำให้ฆ่ากวางไม่สำเร็จ และจวนจะถึงเวลาประชุมเลือกตั้งจ่าฝูงตัวใหม่ ณ หน้าผาประชุม เสือดำบาคีราร้อนใจมาก จึงปรึกษากับเมาคลีเพื่อหาทางแก้ไข เมาคลีโกรธแค้นเสือโคร่งเชียร์คานมาก จึงสาบานว่าจะต้องแก้แค้นเอาหนังมาปูลาดที่หน้าผาประชุมเชิงเขาให้ได้ เสือดำบาคีราผู้แสนฉลาด เพราะครั้งหนึ่งเมื่อยังเล็กอยู่เคยเป็นสัตว์เลี้ยงของมนุษย์ จึงถ่ายทอดความเฉลียวฉลาดของมนุษย์ติดตัวมา บาคีราได้แนะนำอุบายให้เมคลีใช้ “ดอกไม้แดง” หรือ “ไฟ” เป็นอาวุธในการต่อสู้ พวกสัตว์ทั้งหลายรวมทั้งหมาป่าหวาดกลัวดอกไม้แดงนี้มาก เพราะมีสีแดงและร้อนจัดเผาไหม้สิ่งต่างๆ ได้ เมาคลีแอบไปขโมยหม้อดินใส่ถ่านไปสีแดงจากกระท่อมชาวไร่ริมป่ามาเก็บไว้ และใช้กิ่งไม้แห้งเติมให้ไฟลุกโพลงอยู่เสมอ
	ณ หน้าผาประชุม วันเลือกตั้งจ่าฝูงใหม่แทนอาเกล่าซึ่งกลายเป็นหมาป่าที่ตายแล้วในสายตาของหมาป่าอื่นๆ เสือโคร่งเชียร์คานเดินไปมาท่าทางยโสโอหัง พูดเสียงดังว่า














ป.๕ เล่ม ๒ หน้า ๑๗๑
	“บัดนี้ถึงเวลาที่พวกเจ้าหมาป่าทั้งหลายจะมีจ่าฝูงตัวใหม่แล้ว อาเกล่าหมดเขียวเล็บและแก่ชราเกินเกินกว่าจะฆ่ากวางได้ อาเกล่าคุ้มครองพวกหมาป่าทั้งฝูงไม่ได้อีกต่อไปแล้ว จงเลือกหมาป่าหนุ่มๆ เหล่านี้ซิ ดูซิ ความหนุ่มกับความแก่ พวกเจ้าเห็นไหม”
	“มันเรื่องอะไรของเจ้า เชียร์คาน เจ้าเป็นเสือโคร่งหัวหน้าหมาป่าหรือฝูงนี้หรือ เจ้ามีสิทธิ์อะไรจึงพูดเช่นนี้ นี่เป็นเรื่องภายในของหมาป่าทั้งหลาย” เมาคลีอดทนไม่ได้จึงเกิดโต้เถียงวิวาทกันขึ้น ฝูงหมาป่าแตกแยกออกเป็นสองฝ่าย ทุ่มเถียงทะเลาะกันวุ่นวาย
	“เออน่ะ มันไม่ใช่เรื่องของข้าก็จริงอยู่ แล้วเจ้าล่ะ มีสิทธิ์อะไร เจ้าเป็นลูกมนุษย์ไม่ใช่ลูกหมาป่า น่าเบื่อจริงๆ ทำไมพวกหมาป่าจึงหลงเชื่อว่า เมาคลีเป็นลูกหมาป่านะ ก็เห็นกันชัดๆ แล้ว พวกเจ้ากลัวมันใช่ไหม ไม่อายหรืออย่างไร ที่ปล่อยให้ลูกมนุษย์มาอยู่ร่วมฝูง ส่งเมาคลีมาให้ข้าดีกว่า ไม่งั้นข้าจะอยู่รบกวนพวกเจ้าแถบนี้ พวกเจ้าก็จะไม่มีอาหารกินแน่ๆ ฮะ ฮะ”
	“จริงด้วยซิ ลูกคนไม่ใช่หมาป่า ไม่ให้อยู่ ออกไป ส่งตัวไปให้เชียร์คานดีกว่า” เสียงหมาป่าค่อนฝูงสนับสนุนเซ็งแช่ คำยุยงของเชียรคานประสบผลสำเร็จแล้ว ฝูงหมาป่าเห็นว่าควรขับไล่เมาคลีออกจากฝูงเสีย ไม่ว่าอาเกล่าจ่าฝูงเดิมและเสือดำบาคีราจะพูดจาขอร้องและขอแลกชีวิตตัวเองกับชีวิตเมาคลีก็ตาม ไม่มีหมาป่าตัวไหนเชื่อฟัง จะส่งเมาคลีให้เป็นเหยื่อของเสือโคร่งท่าเดียว เมาคลีเสียใจ และชอกช้ำใจมากที่เห็นหมาป่าร่วมฝูงเดียวกันต่างรังเกียจขับไล่ ไม่ต้องการ













ป.๕ เล่ม ๒ หน้า ๑๗๒
ตนเช่นนี้ เขาผุดลุกขึ้นร้องประกาศก้องตัดความเป็นพี่น้องกับฝูงหมาป่า
	“พวกเจ้าทั้งหลาย เมื่อเจ้าไม่ต้องการข้า ก็ไม่ต้องเห่าหอนหรอก ข้าจะไป ข้าเป็นลูกคน ลูกมนุษย์ ก้จะไปอยู่รวมกับหมู่มนุษย์ ข้าเคยตั้งใจจะใช้ชีวิตอย่างหมาป่าร่วมกับพวกเจ้า จนกว่าจะตายไป แต่พวกเจ้าตัดขาดและย้ำว่า ข้าเป็นมนุษย์ ข้าจะขอตัดขาดจากความเป็นพี่น้องกับพวกเจ้าแล้ว พวกเจ้ามันหมา หมาก็ไม่ควรยุ่งเกี่ยวกับคน เจ้าจะส่งข้าไปให้เจ้าขาเป๋หรือ เมินเสียเถิดเข้ามาซิ นี่เห็นไหม.........อะไร..........ดอกไม้แดงที่พวกเจ้ากลัวกันนัก มีปัญญาเข้ามาเอาตัวข้าไหม เอ้า!.....เข้ามาซิ...ใครกล้าดี” เมาคลีใช้ดอกไม้แดงที่เตรียมไว้เป็นอาวุธกวัดแกว่งทำร้าย ฝูงหมาป่าต่างหวาดกลัววิ่งหนีไปหมด รวมทั้งเจ้าเสือเชียร์คานก็






















ป.๕ เล่ม ๒ หน้า ๑๗๓
ถูกเมาคลีเอาไฟเผาขนจนวิ่งหนีกระเจิงเข้าป่าไป เหตุการณ์ครั้งนี้เมาคลีได้ช่วยชีวิตหมาป่าอาเกล่าไว้ได้ เมาคลีเศร้าใจมากที่เห็นความแตกแยกในหมู้ฝูงหมาป่าเช่นนี้ และยิ่งรู้สึกอาลัยเพิ่มขึ้น เมื่อถึงเวลาจะจากพ่อแม่พี่น้องหมาป่า เพื่อนฝูงที่รักใคร่ ตลอดจนบาลูหมีผู้เป็นอาจารย์ และเสือดำบาคีรามิตรผู้อารี แต่เขาตัดสินใจเด็ดขาดที่จะจากป่าดงพงไพร ไปอยู่กับหมู่คนตามประสามนุษย์ด้วยกัน เขาจากไปพร้อมกับคำมั่นสัญญาว่า วันหนึ่งจะกลับมาใหม่พร้อมกับจะนำแผ่นหนังเสือโคร่งเชียร์คานมาปูลาดที่หน้าผาประชุม
	หมู่บ้านแห่งหนึ่งห่างไกลจากป่าที่เมาคลีเคยอาศัยอยู่ หมู่บ้านนี้มีทุ่งเลี้ยงสัตว์ติดต่อชายป่า เมาคลีได้พบกับนางเมสซัร์ หญิงที่ลูกชายของนางถูกเสือโคร่งคาบไปตั้งแต่เด็ก นางเมสซัวร์จำได้ว่าเมาคลีคือลูกชายของนาง จึงรับเลี้ยงดูเมาคลีและให้ที่พักอาศัยในบ้าน ระยะแรกเมาคลีรู้สึกแปลก และอึดอัดใจมากในสภาพความเป็นอยู่ของมนุษย์ที่แตกต่างกับสภาพชีวิตในป่าที่ตนคุ้นเคยมาก่อน แต่เขาพยายามปรับตัวเอง จนสามารถเรียนรู้และพูดภาษาคนได้ สิ่งเดียวที่เมาคลีไม่ยอมปฏิบัติคือ การนอนบนเตียงในบ้าน เมาคลีเปรียบเทียบบ้านเหมือนดั่งจั่นดักเสือในป่า จึงไปนอนที่ชายป่าและได้พบกับพี่น้องหมาป่า ซึ่งบอกให้เมาคลีรู้ว่า เจ้าเสือโคร่งชราขาเป๋วนเวียนอยู่ใกล้หมู่บ้าน พร้อมทั้งกล่าวคำอาฆาตว่าจะล่าเมาคลีเอากระดูกมาถมฝั่งแม่น้ำคงคาให้ได้ เมาคลีจึงคิดวางแผนซ้อนแผนฆ่าเจ้าเสือโคร่งเชียร์คาน เอาหนังของมันไปปูลาดที่แท่นหินหน้าผาประชุมให้ได้














ป.๕ เล่ม ๒ หน้า ๑๗๔
	คนในหมู่บ้านนี้เห็นเมาคลีเป็นสิ่งแปลกประหลาด ล้อเลียนและหัวเราะเยาะความประพฤติแปลกๆ ของเมาคลีอยู่เสมอ นายพรานเฒ่าบัลเดโอเกลียดเมาคลีมาก เพราะเมาคลีพูดขัดคอการคุยโม้โอ้อวดเรื่องเสือโคร่งขาเป๋มีผีสิง แกโกรธจึงขอให้หัวหน้าหมู่บ้านลงโทษเมาคลีด้วยการให้ไปเลี้ยงฝูงควายที่ทุ่งเลี้ยงสัตว์ นี่ก็เป็นโชคดีมากเพราะเมาคลีมีโอกาสพบพี่น้องหมาป่าเสมอๆ ทำให้เขาได้ทราบข่าวการเคลื่อนไหวของเสือโคร่งคู่อาฆาตตลอดเวลา
	ในที่สุดวันอวสานเสือร้ายก็มาถึง เมื่อพี่น้องหมาป่าแจ้งข่าวว่าเชียร์คานซุ่มเตรียมตัวเล่นงานเมาคลีอยู่ที่ช่องเขาใกล้แม่น้ำคงคา เมาคลีจึงบอกอุบายกำจัดเสือโคร่งให้กับพี่น้องหมาป่า และอาเกล่า อดีตจ่าฝูง






















ป.๕ เล่ม ๒ หน้า ๑๗๖
ที่ตกเป็นหนี้บุญคุณของเมาคลีเมื่อครั้งเหตุการณ์ที่หน้าผาประชุม อาเกล่า พี่น้องหมาป่า และเมาคลีช่วยกันต้อนฝูงควาย ออกเป็นสองพวก อาเกล่าต้อนฝูงควายตัวผู้ไปที่ช่องเขาด้านหนึ่ง ส่วนพี่น้องหมาป่ากับเม่คลีช่วยกันต้อนฝูงควายตัวเมียที่ดุร้ายอ้อมไปที่ช่องเขาอีกด้านหนึ่งติดชายทุ่ง  แล้วไล่ฝูงควายทั้งสองพวกให้วิ่งตะบึงพุ่งเข้าไปในช่องเขาที่มีเสือร้ายชะตาขาดซุ่มตัวอยู่ เชียร์คานกำลังอิ่มแปล้อุ้ยอ้าย และไม่มีแรงกระโดดหนีขึ้นหน้าผาสูง จึงถูกควายสองฝูงที่วิ่งราวกับกระแสน้ำบ่าพุ่งเข้าปะทะกัน เหยียบย่ำจนร่างแหลกเหลวตายคาที่ เมาคลีได้ฆ่าศัตรูคู่พยาบาทสำเร็จแล้ว
		ขณะที่เมาคลีกำลังถลกหนังสือโคร่งอยู่ พรานเฒ่าบัลเดโอซึ่งออกตามฝูงควายมาพบเข้า จึงคิดจะครอบครองหนังเสือโคร่งที่มีค่ารางวัลถึง ๑๐๐ รูปี แต่เมาคลีไม่ให้ และยังให้อาเกล่าจัดการขับไล่ออกไปเสีย ด้วยความตกใจกลัวหมาป่าสีเทาตัวมหึมาจะทำร้าย นายพรานเฒ่าวิ่งกระหืดกระหอบเข้าสู่หมู่บ้าน หน้าตาขาวซีดเหมือนถูกผีป่าเล่นงาน ละล่ำละลักใส่ร้ายป้ายสีเมาคลีลูกชายของนางเมสซัวร์ว่าเป็นเสือสมิง พ่อมดหมอผี มีบริวารเป็นฝูงหมาป่าใหญ่ และเป็นผู้ทำให้ควายของชาวบ้านเตลิดเข้าป่าไป
	เมาคลีได้รับเคราะห์กรรมจากคำกล่าวร้ายนี้ กล่าวคือ เมื่อเขาขี่ควายกลับเข้าหมู่บ้าน ก็ถูกชาวบ้านขว้างปาด้วยก้อนอิฐก้อนหิน กู่ตะโกนด่าว่าเป็นลูกหมาป่า ลูกปิศาจร้าย มีแต่นางเมสซัวร์คนเดียวที่เชื่อว่าเมาคลีถูกใส่ร้าย แต่นางก็ต้านทานฝูงคนบ้าคลั่งไม่ได้ นางจึงร้องบอก














ป.๕ เล่ม ๒ หน้า ๑๗๗
ให้เมาคลีหลบหนีออกจากหมู่บ้านไป เมาคลีเห็นแก่นางเมสซัวร์ผู้เป็นแม่ จึงไม่แก้แค้นชาวบ้าน เพียงแต่ต้อนฝูงควายวิ่งเตลิดเข้าหมู่บ้านและตัวเองก็หลบหนีเข้าป่ามุ่งหน้าไปยังผาประชุม เพื่อปฏิบัติตามข้อสัญญาของตนคือ เอาหนังเสือโคร่งเชียร์คานปูลาดบนแท่นหิน ณ หน้าผาประชุม
	ฝ่ายฝูงหาป่าที่แตกแยกกันเพราะขาดความสามัคคีเชื่อฟังคำยุยงของเสือเชียร์คาน จนเกิดความวุ่นวายเดือดร้อน แก่งแย่งชิงดีชิงเด่นเพราะอยากเป็นจ่าฝูง จึงมีสภาพเหมือนดังประเทศที่ขาดผู้ปกครอง หมาป่าเหล่านี้ต่างมาชุมนุมกันอีครั้งหนึ่งที่หน้าผาประชุม เพื่อเป็นประจักษ์พยานในการปฏิบัติตามคำสัญญาของเมาคลี หมาป่าต่างอ้อนวอนขอให้เมาคลีเป็นหัวหน้าฝูง เพื่อให้เกิดความสงบสุขอีกครั้งหนึ่ง แต่เมาคลีเข็ดหลาบความโลเลสับปลับเชื่อถือไม่ได้ของหมาป่าฝูงนี้เสียแล้ว เคยอยู่ในฝูงหมาป่า หมาป่าก็ขับไล่  อยู่ในหมู่ผู้คนก็ถูกหาเรื่องใส่ร้ายจนต้องหนีมา จึงตัดสินใจท่องเที่ยวไปตามลำพังในป่าดงพงไพร พร้อมด้วยพี่น้องหมาป่าอีก ๔ ตัว
	เมาคลีกลับมายังถ้าพ่อแม่หมาป่าอีกครั้งหนึ่ง เพื่อเล่าถึงเหตุการณ์ที่เกิดขึ้นในหมู่บ้านตั้งแต่ต้นจนจบให้พ่อแม่พี่น้องหมาป่าบาลูอาจารย์หมีเฒ่าและบาคีรามิตรรักฟัง ทั้งหมดชื่นชมและภูมิใจในความเฉลียวฉลาดเฉียบแหลมสมเป็นลูกมนุษย์ของเมาคลีมาก และยังสนับสนุนความดีที่จะไม่นยุ่งเกี่ยวกับมนุษย์อีกต่อไป มีแต่อาเกล่าจอมหมาป่าผู้เดียวที่เชื่อว่า เรื่องราวของเมาคลีกับมนุษย์ยังไม่จบสิ้น อาเกล่ากล่าวว่า














ป.๕ เล่ม ๒ หน้า ๑๗๘
คนในหมู่บ้านกำลังประชุมโต้เถียงเสียงดังราวกับผึ้งถูกขว้างปารัง บางคนถือปืนนั่งอยู่ข้าง “ดอกไม้แดง” ดอกใหญ่ ไม่ยอมหลับนอนตลอดคืน อาเกล่าเชื่อว่า ชาวบ้านพวกนั้นจะต้องตามรังควานทำร้ายเมาคลีแน่นอน ต่อมาปรากฏว่าเป็นความจริงตามที่อาเกล่าพูด เพราะขณะที่เมาคลีและพรรคพวกของเขากำลังนั่งปรึกษากันอยู่นั้น บาคิราได้กลิ่นมนุษย์อยู่ในบริเวณใกล้ๆ นายพรานเฒ่าบัลเดโอนั่นเอง กำลังแกะรอยเท้าของเมาคลีตามมาในป่า หมาป่าพี่น้องทั้งสี่จะฆ่านายพรานเฒ่าบัลเลโอให้ตายทันที แต่เมาคลีห้ามไว้บอกว่า “คนย่อมไม่ฆ่าคนด้วยกันจะปราบคนได้ ต้องใช้แผนการของคนด้วยกัน” แล้วตนเองกับสมัครพรรคพวกจึงแอบซุ่มตามดูตาเฒ่าบัลเลโอที่กำลังก้มๆ เงยๆ หารอยเท้าของเมาคลีอยู่ตามพื้นดิน เผอิญมีชาวบ้านป่า ๒ – ๓ คนผ่านมา แกจึงโม้โอ้อวดว่าเป็นคนเก่งกล้าสามารถสู้กับเมาคลีผู้เป็นปีศาจแปลงตัวเป็นหมาป่าได้ คนในหมู่บ้านจึงอ้อนวอนขอร้องให้แกมาฆ่าเมาคลีเด็กปีศาจเสียก่อน แล้วจึงจะฆ่านางเมสซัวร์และผัวในฐานะที่เป็นพ่อแม่ของเด็กปีศาจ ขณะนี้ก็จับกุมคุมขังสองสามีภรรยาไว้แล้ว ถ้าแกกลับเข้าหมู่บ้านเมื่อใด ก็จะพิพากษาลงโทษเผาสองคนทันที ทรัพย์สมบัติทั้งหลายก็จะริบเอามาแบ่งปันกันถ้าเจ้าหน้าที่ของบ้านเมือไต่ถาม แกกับชาวบ้านก็จะบอกว่า สองคนตายเพราะถูกงูกัด เมาคลีแอบฟังจนรู้เรื่องทั้งหมด จึงวางแผนช่วยเหลือสามีภรรยาผู้มีบุญคุณทันที เขาสั่งให้เสือดำบาคีราและหมาป่าทั้งหมดช่วยกันส่งเสียงร้องขู่ขวัญก้องเป็นเพลงป่า













ป.๕ เล่ม ๒ หน้า ๑๗๙
 	มนุษย์อยู่ไหน		มนุษย์อยู่ไหน		มนุษย์อยู่ไหน
	จับเอาหัวใจ		มากินให้สิ้น		ถึงถิ่นเราแล้ว
	ตาเฒ่าได้ยินเสียงขู่คำรามก็ตื่นตระหนกตกใจ รีบปีนหนีขึ้นไปนั่งตัวสั่นงันงกอยู่บนต้นไม้เพราะมืดมากแล้ว จะกลับเข้าหมู่บ้านก็ไม่ได้ เมาคลีจึงรีบไปช่วยนางเมสซัวร์และสามีของนางออกจากที่คุมขัง แล้วให้แม่หมาป่าคอยคุ้มครองป้องกันจนสองผัวเมียเดินทางหลบหนีชาวบ้านไปอยู่ที่เมืองอื่นเสีย จากนั้นเมาคลีก็เริ่มแผนการ “ป่าทำลายหมู่บ้าน” เพื่อลงโทษสั่งสอนชาวบ้านที่ทารุณโหดร้ายพวกนี้ทันที
	พญาหัตถีจอมช้างป่าเคยใช้แผนการนี้ ทำลายหมู่บ้านที่เคยลอบดักทำร้ายตนมาแล้ว




















ป.๕ เล่ม ๒ หน้า ๑๘๐
	“หลายฤดูฝนมาแล้ว ฉันกับลูกทั้ง ๓ ช่วยกันเก็บเกี่ยวพืชผลเหยียบย่ำข้าวในทุ่งนาจนราบเรียบ ไม่มีการไถหว่านตลอดฤดูกาล ไม่มีอาหารกิน ไม่มีบ้านเรือนอีกต่อไป ฉันรื้อหลังคาเรือนทุกหลัง ชาวบ้านต้องอพยพย้ายถิ่นไปที่อื่น ไม่ช้าป่าก็เข้าปกคลุมหมู่บ้าน หมู่บ้านหายสาบสูญไป เนื้อที่ป่าก็ขยายเพิ่มขึ้น เกิดป่าใหม่ขึ้นอีก นี้แหละลูกมนุษย์เจ้าจะทำใหม่อีกครั้งหนึ่งหรือ เจ้ามีเหตุผลอะไรหรือเมาคลี ลูกกบน้อย”
	“ฉันอยากให้ท่านช่วยปล่อยป่าเข้าบ้านอีกครั้งหนึ่ง คนในหมู่บ้านนี้ช่างทารุณโหดร้ายเสียจริง คิดจะทำร้ายคนโดยไม่มีความผิด ไม่ได้ฆ่าเพื่อเป็นอาหาร แต่ฆ่าเพื่อความสนุก เพื่อต้องการทรัพย์สินของผู้อื่นสมควรได้รับการลงโทษ แต่ฉันไม่ต้องการให้มีการฆ่ากัน ไม่ต้องการเลือดนองแผ่นดิน จึงขอร้องให้พญาหัตถีผู้มีความคิดสุขุม ช่วยทำงานนี้อีกครั้งหนึ่งเถิด”
	“เอาซิ ฉันจะช่วยเจ้า ฉันกับลูกน้องทั้ง ๓ จะต้อนสัตว์ป่าทั้งหลายให้เดินทางมุ่งไปยังหมู่บ้าน เข้าไปทำลายไร่นาเรือกสวนของหมู่บ้านให้หมด ฉันจะปล่อยข่าวว่ามีอาหารการกินตลอดจนน้ำท่าอุดมสมบูรณ์ที่ทุ่งชายป่าด้านติดกับหมู่บ้าน บรรดาสัตว์ป่าที่ชอบกิน เช่น ฝูงหมูป่า จอมตะกละซึ่งถือการกินเป็นสิ่งสำคัญที่สุดของชีวิต ฝูงหมาป่าจะดั้นด้นไปเป็นพวกแรก จากนั้นฝูงกวาง หมาใน หมาจิ้งจอก ก็จะตามไป หลังจากนั้นวัวกระทิง ควายป่า ก็จะเริ่มขบวนตามไปเป็นทอดๆ ฉันและลูกๆ จะอยู่ท้ายขบวนจนถึงหมู่บ้าน และเริ่มงานเหมือนครั้งที่ฉันเคยทำ ดีไหมเจ้าลูกมนุษย์”













ป.๕ เล่ม ๒ หน้า ๑๘๑
	“ฉันจะให้หมาป่า บาลูหมีเฒ่า และเสือดำบาคีราอยู่วงนอกคอยต้อนสัตว์ทั้งหลายให้เดินไปตามทิศทางที่ท่านกำหนดให้ จนกระทั่งสัตว์ทุกตัวทยอยเข้าสู่ไร่นาของหมู่บ้าน เข้ากัดกินรวงข้าวที่กำลังสุกเหลืองอร่าม พืชผักที่กำลังงอกงามจนหมด จากนั้นท่านและลูกๆ จะต้องตามเข้าไปเหยียบย่ำทำลายพืชผักไร่นาที่เหลืออยู่ให้ราบเรียบ พวกชาวบ้านนั้นจะหวาดกลัวหดหัวซุกซ่อนอยู่แต่ในบ้าน ไม่กล้าโผล่ออกมา ท่านจะต้องทำลายทุกสิ่งทุกอย่างที่เปรียบเหมือนเส้นโลหิตหล่อเลี้ยงหมู่บ้านให้ราบเรียบไม่มีอะไรหลงเหลืออยู่ ยุ้งฉางใส่ข้าวหรือสัตว์เลี้ยงที่จะเป็นอาหารได้ จะต้องถูกทำลายหมด ไม่มีอาหารก็ไม่มีหมู่บ้าน ฉันเชื่อว่าท่านทำได้ พญาหัตถี โปรดรีบทำงานเถิด”




















ป.๕ เล่ม ๒ หน้า ๑๘๒
	แผนการทำลายป่าทำลายหมู่บ้านประสบความสำเร็จอย่างงดงาม ชาวบ้านไม่มีอาหารกิน ไร่นาพืชผักถูกทำลายหมดสิ้น จะออกไปขุดเผือกขุดมันในป่ากิน สัตว์ร้ายก็จ้องทำร้าย และนับวันสัตว์ป่าก็เพ่นพ่านมาใกล้หมู่บ้านเข้าทุกที ไร่นาเรือกสวยกลายเป็นป่าไปทีละน้อยๆ เถาวัลย์พันธ์ไม้ต่างๆ เริ่มคืบคลานเข้าปกคลุมพื้นดิน ป่าเริ่มขยายพื้นที่แล้ว ชาวบ้านแม้จะรักถิ่นฐานบ้านช่องของตน ก็จำใจเริ่มอพยพไปอยู่ที่อื่นทีละครอบครัว พอถึงฤดูฝนยิ่งประสบเคราะห์กรรมหนักลำบากยิ่งขึ้น เหมือนหนูติดเกาะยามน้ำท่วม ในที่สุดก็จำใจอพยพออกไปจนหมดสิ้น ท่ามกลางสายฝนตกกระหน่ำ หมู่บ้านก็พังพินาศราบเรียบเป็นหน้ากลอง เพราะแรงกระชากทะลวงทลายของพญาช้างสาร ๔ เชือก ชาวบ้านไร่นาที่อยู่อาศัยกลายเป็นคนพลัดถิ่น สาเหตุเพราะความทารุณโหดร้ายปราศจากมนุษยธรรมและความเมตตากรุณาของตนเอง ดังภาษิตว่า “กงเกวียนกำเกวียน” และ “ให้ทุกข์แก่ท่าน ทุกข์นั้นถึงตัว”
	เมาคลีท่องเที่ยวตามลำพังในป่าใหญ่ ใช้ชีวิตอิสระอยู่ร่วมกับสัตว์ป่าที่ให้ความเคารพยกย่องเขาเป็นเจ้าป่า แม้ตาคาพญางูเหลือมเฒ่าก็ยกย่องเมาคลีเสมือนเพื่อนผู้มีศักดิ์ศรีเท่าเทียมกัน วันหนึ่ง ขณะที่เมาคลีมาเยี่ยมเยียนพญางูเหลือมคาที่เพิ่งลอกคราบใหม่ๆ คาได้เล่าเรื่องพญางูเห่าเผือกที่ทำหน้าที่เฝ้ารักษาทรัพย์สมบัติอยู่ที่วังเย็น ซึ่งเมาคลีเคยถูกฝูงลิงป่าจับตัวไปกักขังไว้ จนกระทั่งบาลู บาคีราและคาตามไปช่วยเหลือออกมาได้ เมาคลีสนใจอยากเห็นขุมทรัพย์ที่พญางูเห่าเผือกเฝ้า จึงชวนคาออกเดินทางไปวังเย็นทันที













ป.๕ เล่ม ๒ หน้า ๑๘๓
	ในอุโมงค์มืดสลัวใต้วังเย็น เมาคลีกับคาสองสหายก็ได้พบกับพญางูเห่าตัวยาว ๘ ฟุต ขาวเผือกตลอดตัวเพราะอุดอู้อยู่ในความมืดนานหลายศตวรรษ ตาสีแดงก่ำราวกับทับทิม พญางูเห่าเผือกเล่าว่าตนทำหน้าที่เป็นผู้พิทักษ์รักษาทรัพย์สมบัติมหาศาลของพระราชาเมืองนี้มานานโข ตั้งตาพราหมณ์ผู้เป็นเจ้านายใช้เวทมนตร์คาถาสั่งให้เป็นปู่โสมเฝ้าทรัพย์ เคยมีมนุษย์ผู้ละโมบโลภมาก ๔ – ๕ คนหลงเข้ามา เพราะความอยากได้ทรัพย์สมบัตินี้ก็ต้องพบกับความตาย เพราะพิษร้ายของงูเห่าเฒ่า แต่เมาคลีและคาพญางูเหลือมมิได้มีความหวาดกลัวงูเห่าเฒ่านี้เลย อีกทั้งเมาคลีพูดภาษางูได้จึงได้รับอนุญาตให้เที่ยวชมขุมทรัพย์อันมีค่ามหาศาล เมาคลีมิได้สนใจเงินทองแก้วแหวนเพชรนิลจินดาล้ำค่าหรืออาวุธมากมายเหลือคณาที่กองระเกะระกะนี้เลย เพราะไม่เคยรู้คุณค่าสิ่งเหล่านี้ตลอดชีวิต เขาเห็นอาวุธชนิดหนึ่งแปลกประหลาด มีลักษณะเป็นตาขอเหล็กแหลมคม มีด้ามเป็นงาช้างประดับด้วยทับทิมเม็ดโตและเพชรพลอย พญางูเห่าเผือกบอกว่าอาวุธนั้นเรียกว่า “พระแสงขอช้าง” แต่เมาคลีไม่รู้จักอาวุธชนิดนี้ จึงอยากจะนำออกไปให้พญาช้างหัตถีผู้เป็นสหายรักดู เป็นเหตุให้พญางูเห่าเผือกเข้าใจผิดคิดว่า เมาคลีมีจิตใจโลภเหมือนมนุษย์คนอื่นๆ มันดีใจมาก ส่ายหัวที่มีดอกจันขาวไปมาด้วยความดีใจที่จะได้ฆ่ามนุษย์ผู้ตกอยู่ในความโลภอีกคนหนึ่ง
	“ฮะ อ่า เจ้าอยากได้หรือ เจ้าผู้โลภเหมือนคนอื่นๆ เอาซิ ข้าจะให้ระแสงขอแห่งคำสาป พระแสงขอแห่งความตาย พระแสงขอ













ป.๕ เล่ม ๒ หน้า ๑๘๔
แห่งความพินาศ  เจ้านำมันไปก็จะต้องพบกับคำสาป ความตาย และความพินาศเช่นกัน”
	“ไม่เห็นจะเข้าใจที่พูดมาเลย ไปกันเถิดท่านคา ที่นี้มืดและเยือกเย็น ฉันไม่ชอบอยู่ ลาก่อนท่านงูผู้มีดอกจันสีขาวบนศรีษะ ฉันไม่ชอบสู้รบตบมือกับท่านผู้มีพิษหรอก  แม้ว่าฉันจะไม่มีมนต์ป้องกันอสรพิษร้ายแล้วก็ตาม” เมาคลีตอบพลางจะเดินออกมา
	“เจ้าออกไปไม่ได้ ใครก็ตามที่เข้ามาในที่นี้แล้วจะต้องตาย มนต์ป้องกันงูเล็กๆ ใช้กับข้าไม่ได้หรอก เจ้าวิ่งหนีไปซิ ดูซิว่าจะรอดพ้น





















ป.๕ เล่ม ๒ หน้า ๑๘๕
ข้าได้ไหม” เมาคลีจึงจำต้องสั่งสอนงูเห่าเผือกตัวนั้น เขาขว้างพระแสงขอคร่อมตรึงคองูเห่าไว้กับที่จนมันเลื้อยไม่ได้ และมันก็แก่มากจนเขี้ยวหมดพิษทำอันตรายใครต่อไปอีกไม่ได้แล้ว เมาคลีกับคาพญางูเหลือมจึงออกมาจากอุโมงค์ขุมทรัพย์ใต้ดิน พร้อมกับนำพระแสงขอออกมาด้วยท่ามกลางเสียงพร่ำสาปแช่งด้วยความโกรธของพญางูเห่าเผือก “มันคือคำสาป มันคือความตาย มันคือความพินาศ”
	เมาคลีอวดพระแสงขอช้างกับเสือดำบาคีรา และเล่าเรื่องที่ตนได้ผจญภัยจนถึงคำสาปแช่งของพญางูเห่าเผือก ถึงตอนนี้เสือดำบาคีราผงกหัวเห็นด้วย พร้อมกับก้มใช้จมูกสูดกลิ่นฟุดฟิดที่พระแสงขอช้างนี้
	“เจ้าดอกจันขาวพูดถูก ฉันรู้จักนิสัยของมนุษย์ดี เขายินดีฆ่าฟันกันตายเพื่อแย่งชิงเม็ดสีแดงบนสิ่งนี้ นอกจากนี้ ฉันยังรู้ว่าเจ้าสิ่งนี้คืออะไร มันมีกลิ่นคาวเลือด มันเคยกินเลือดมามากมายแล้ว”
	หินสีแดงนี้ไม่เห็นมีค่าอะไรเลย กินก็ไม่ได้ ทำไมคนจะต้องฆ่ากันด้วย แล้วเจ้าสิ่งนี้มันคืออะไร คนทำไว้ทำไม บาคีราเพื่อนยากช่วยบอกทีเถิด”
	“คนทำสิ่งนี้เพื่อใช้บังคับช้างลูกหลานพญาหัตถี เขาสับปักลงไปบนหัวช้าง ให้เลือดช้างออก ช้างจะได้เชื่อฟังคำสั่งสอนของคน คนผู้ไม่มีเขี้ยวเล็บเหมือนสัตว์ แต่สามารถทำสิ่งร้ายยิ่งกว่าเขี้ยวเล็บของพวกเราได้ เห็นไหมเมาคลี ลูกกบน้อย” เมาคลีขยะแขยงพระแสงขอช้างอันนี้ขึ้นมาทันที จึงโยนมันทิ้งไม่เอาใจใส่ตลอดทั้งคืน













ป.๕ เล่ม ๒ หน้า ๑๘๖
	เหตุการณ์นองเลือดตามคำพูดของพญางูเห่าเผือกเริ่มสำแดงความเป็นจริงแล้ว คืนนั้นเอง ชาวบ้านป่าคนหนึ่งเผอิญมาพบพระแสงขออันมีค่านี้เข้า โชคร้ายก็บังเกิดแก่เขาทันที เขาถูกนายพรานป่าอีกคนหนึ่งฆ่าเพื่อแย่งชิงสิ่งมีค่านี้ไปได้ ต่อมาอีกไม่นาน นายพรานคนนั้นก็ถูกชายอีก ๔ คนทุบด้วยไม้จนตายเพื่อแย่งชิงเอาพระแสงขอนี้ไป การฆ่าครั้งสุดท้ายจบลง เมื่อเมาคลีและบาคีราตามไปพบชายทั้ง ๔ คนล้มตายเพราะถูกวางยาพิษแย่งชิงพระแสงขอในหมู่กันเองจนต้องตายหมด เหลือแต่พระแสงขอประดับเพชรพลอยทับทิมอันมีค่า ต้นเหตุแห่งความตาย ความพินาศ ที่เกิดจากความโลภหลงของมนุษย์ เมาคลีตระหนักดีถึงอันตรายเช่นนี้ จึงนำไปคืนให้แก่พญางูเผือก ปู่โสมเฝ้าทรัพย์




















ป.๕ เล่ม ๒ หน้า ๑๘๗
	กาลเวลาผ่านไปจนเมาคลีย่างเข้าสู่วัยรุ่น เพื่อนฝูงต่างพากันแก่เฒ่าลงไปมาก พ่อแม่หมาป่าสิ้นชีวิตเพราะแก่ชรา หมาป่ารุ่นใหม่ต่างรวมตัวตั้งเป็นฝูงหมาป่าอิสระ มีจ่าฝูงตัวใหม่ชื่อฟาโอ เป็นลูกของเกรย์หมาป่าสีเทาพี่คนโตของเมาคลีนั้นเอง เมาคลีและอาเกล่าได้รับยกย่องเป็นสมาชิกอาวุโส มีที่นั่งสูงกว่าจ่าฝูงฟาโอยามมีการประชุม ณ หน้าผาประชุม หรือเมื่อแสดงความคิดเห็นในที่ประชุมครั้งใด มักได้รับความเห็นชอบด้วยทุกครั้ง ยิ่งไปกว่านี้ความเก่งกล้าของเมาคลียังได้สำแดงออกอีกครั้งหนึ่ง เมื่อเมาคลีได้กู้ชีวิตฝูงหมาป่าไว้จากฝูงหมาแดงจอมโหดเหี้ยมอำมหิตที่บุกรุกตามล่าเหยื่อขึ้นมาจากทางทิศใต้





















ป.๕ เล่ม ๒ หน้า ๑๘๘
	เมาคลีกับพญางูเหลือมวางแผนกำจัดฝูงหมาแดงจำนวนนับร้อยนี้ทันที เขาล่อฝูงหมาแดงไปที่หน้าผาผึ้งหรือหน้าผามรณะ เหยียบแหย่ฝูงผึ้งจำนวนมหึมาให้ออกจากรังด้วยความโกรธแค้น แล้วเมาคลีรีบวิ่งกระโจนหนีจากหน้าผาลงสู่แม่น้ำเบื้องล่างที่มีคาพญางูเหลือมคอยช่วยเหลือพาหนีรอดไปได้ ทิ้งให้ฝูงหมาแดงที่ไล่ตามหลังมาเป็นเหยื่อพิษร้ายของเหล็กในผึ้ง หมาแดงบางตัวหนีรอดมาได้ก็ต้องพบกับความตายด้วยคมเขี้ยวของฝูงหมาป่าอิสระที่รอคอยอยู่ริมแม่น้ำ ในการต่อสู้อันดุเดือดครั้งนี้ ดาเกล่าจอมหมาป่าผู้ชราภาพมากแล้ว ก็พบกับวาระสุดท้ายของมันเยี่ยงหมาป่าผู้กล้าหาญ ก่อนสิ้นลม อาเกล่าผู้ประหารชีวิตหมาแดงได้ถึง ๙ ตัว ได้กล่าวตักเตือนเมาคลีให้กลับไปสู่มนุษย์เสีย “เมาคลีจะเป็นผู้ขับไล่ตัวเมาคลีเองออกไปจากป่าสู่หมู่มนุษย์” นี้เป็นคำสุดท้ายก่อนเสียงเพลงมรณะของอากล่า “ขอให้ลาโดยสวัสดี” จะดังขึ้น
	บัดนี้เมาคลีเป็นหนุ่มฉกรรจ์แล้ว มีรูปร่างหน้าตางดงามราวกับรุกขเทวดาประจำต้นไม้ เขาคือ เมาคลีเจ้าป่าผู้ยิ่งใหญ่ สัตว์ป่าทั้งหลายต่างให้ความเคารพนับถือเขาเทียบเท่ากับพญาช้างหัตถี พญางูเหลือมคา และพญาเสือดำบาคีรา แต่จิตใจของเมาคลีไม่สงบสุขเลย มันกระวนกระวาย หดหู่ หงุดหงิดและเศร้าสร้อยหงอยเหงาเสมอมา โดยเฉพาะอย่างยิ่งเมื่อถึงฤดูใบไม้ผลิ ป่างดงามขึ้น เพื่อต้อนรับสรรพสิ่งที่เกิดใหม่ ต้นไม้ใบหญ้าต่างผลิความเขียวสดใส สัตว์ป่าทั้งปวงต่างจับคู่เต้นระบำส่งเสียงร้องเพลงกันอย่างมีความสุข ทิ้งให้เมาคลีว้าเหว่อยู่คนเดียวจน













ป.๕ เล่ม ๒ หน้า ๑๘๙
ต้องวิ่งเตลิดไปมาท่ามกลางป่าใหญ่ในฤดูใบไม้ผลิแต่ลำพัง เมาคลีวิ่งเตลิดมาจนถึงหมู่บ้านชายป่า ได้เห็นดอกไมแดง หรือแสงไฟ ได้เห็นผู้คนอีกครั้งหนึ่ง เขาเกิดความอบอุ่นในใจอย่างแปลกประหลาด อำนาจอะไรบางอย่างดึงดูดให้เขาเดินเข้าใกล้หมู่บ้านนี้
	ที่นี่เอง เขาก็ได้พบนางเมสซัวร์ผู้เป็นแม่อีกครั้งหนึ่ง นางเมสซัวร์มีลูกชายใหม่อีกคนหนึ่ง แต่สามีนางเพิ่งตายไดไม่นานนี้เอง นางได้ให้ความรักความเมตตา และความอบอุ่นใจแก่เมาคลีเหมือนเดิมจนกระทั่งเมาคลีแน่ใจว่า ถึงเวลาแล้วที่เขาเมาคลีลูกมนุษย์ แต่หมาป่า





















ป.๕ เล่ม ๒ หน้า ๑๙๐
เอามาเลี้ยงจนเติบโตเป็นเจ้าแห่งป่า เจ้าแห่งสัตว์ทั้งหลาย จะต้องกลับคืนสู่หมู่มนุษย์อีกครั้งหนึ่ง ชีวิตป่าของเมาคลีได้สิ้นสุดลงแล้ว ตัวเมาคลีเองเป็นผู้ขับไล่เมาคลีให้ออกจากป่าสู่มนุษย์ ไม่มีสัตว์ป่าตัวใดกล้าขับไล่เมาคลี นี่เป็นความจริงตามคำพูดของอาเกล่า จอมหมาป่าที่สิ้นชีวิตเพราะการปะทะกับฝูงหมาแดงริมแม่น้ำคงคาหลายปีมาแล้ว เมาคลีอำลาป่า อำลาฝูงหมาป่าพี่น้องที่รักใคร่ บาลูหมีเฒ่าผู้อบรมสั่งสอนวิชาความรู้และกฎป่าทั้งหลาย บาคีราเสือดำมิตรผู้อารี ตลอดตนคาพญางูเหลือมผู้เอ็นดูตามช่วยเหลือเมาคลีตลอดมา  เมาคลีจะทิ้งป่าไปได้หรือ ชีวิตของเขาผูกพันกับป่านานเหลือเกิน
	ความจริงต่อมาก็คือ ชีวิตใหม่ของเมาคลีมิได้ห่างไกลจากป่ามากนัก เมาคลีได้ช่วยเหลือพนักงานคุ้มครองป่า กำจัดเสือร้ายกินคนใน



















ป.๕ เล่ม ๒ หน้า ๑๙๑
หมู่บ้าน และได้แสดงความเชี่ยวชาญเป็นพิเศษในเรื่องป่าและชีวิตป่า จึงได้รับการแต่งตั้งเป็นพนักงานรักษาป่า มีหน้าที่ดูแลป่าไม้และสัตว์ป่าทั้งหลาย เมาคลีได้แต่งงานมีความสุขกับหญิงสาวที่เขารัก ในบ้านกลางป่าท่ามกลางสัตว์ป่าบริวารทั้งหลาย

กิจกรรม
ทำแบบฝึกหัดความเข้าใจในการอ่าน
๑.๑  ตอบคำถามต่อไปนี้ให้ได้ความตามเนื้อเรื่องที่อ่าน (ทำปากเปล่า)
	๑.  เมาคลีรอดพ้นจากเสือร้ายเชียร์คานเพราะใคร
	๒.  เมาคลีเป็นลูกใครและใครเป็นผู้เลี้ยงดู
	๓.  ผู้ที่รับรองให้เมาคลีอยู่ในฝูงหมาป่า คือใคร
	๔.  ฝูงลิงลักพาตัวเมาคลีไปซ่อนไว้ที่ไหน เพราะอะไร
	๕.  ผู้ที่ตามไปช่วยเมาคลีจากฝูงลิงคือใครบ้าง
	๖.  เมาคลีถูกบาคีราลงโทษเพราะอะไร
	๗.  สาเหตุที่พญาหัตถีประกาศแนวหินสันติเพราะอะไร
	๘.  เสือโคร่งเชียร์คานฆ่าคนในคืนหนึ่งได้เพราะสาเหตุอะไร
	๙.  ตัวความกลัวคือใคร
	๑๐. หมาป่ารุ่นใหม่เกลียดชังเมาคลีมากเพราะอะไร










ป.๕ เล่ม ๒ หน้า ๑๙๒
	๑๑.  อาเกล่าถูกปลดออกจาการเป็นจ่าฝูงหมาป่าเพราะเหตุอะไร
	๑๒.  เมาคลีสาบานว่าจะทำอะไรเชียร์คาน
	๑๓.  สิ่งที่เมาคลีใช้ในการป้องกันชีวิตตนเองและจ่าฝูงอาเกล่าในวันเลือกตั้งจ่าฝูงใหม่คือ
	        อะไร
	๑๔.  หมาป่าไม่ยอมให้เมาคลีอยู่ร่วมฝูงด้วยเมาคลีจึงตัดสินใจอย่างไร
	๑๕.  นางเมสซัวร์ให้ที่พักและเลี้ยงดูเมาคลีเพราะอะไร
	๑๖.  เชียร์คานตายเพราะอะไร
	๑๗.  ทำไมเมคลีจึงถูกขับไล่ออกจากหมู่บ้าน
	๑๘.  ทำไมอาเกล่าเชื่อว่าเรื่องของเมาคลีกับชาวบ้านยังไม่จบสิ้น
	๑๙.  ชาวบ้านวางแผนจะทำอย่างไรต่อเมาคลี
	๒๐.  ทำไมเมาคลีใช้แผนการ “ป่าทำลายหมู่บ้าน”
	๒๑.  ผู้ที่ช่วยเหลือเมาคลีจนแผน “ป่าทำลายหมู่บ้าน” สำเร็จ คือใคร ด้วยวิธีใด
	๒๒.  ขุมทรัพย์สมบัติอยู่ที่ไหน ผู้ที่ทำหน้าที่รักษาคือใคร
	๒๓.  ทำไมเมาคลีมิได้สนใจทรัพย์สมบัติ
	๒๔.  ต้นเหตุที่ทำให้มนุษย์ ๖ คน ตายเพราะความละโมบคืออะไร
	๒๕  เมาคลีได้รับยกย่องว่าเป็นอะไร
	๒๖.  แผนการที่เมาคลีกับคาพญางูเหลือมกู้ชีวิตฝูงหมาป่าไว้จากฝูงมาแดงเป็นอย่างไร










ป.๕ เล่ม ๒ หน้า ๑๙๓
	๒๗.  ผู้ที่ขับไล่เมาคลีจากป่าไปสู่มนุษย์คือใคร
	๒๘.  หน้าที่ในชีวิตใหม่ของเมาคลีคืออะไร
๑.๒  บอกชื่อตัวละครให้ตรงกับคุณสมบัติต่อไปนี้
	๑.  ลูกมนุษย์ไม่ใช่ลูกหมาป่า
	๒.  ผู้ได้รับการยกย่องเป็นอาจารย์สอนความรู้แก่ฝูงหมาป่า
	๓.  ผู้ที่มอบวัวป่าแก่หมาป่าแทนชีวิตเมาคลี
	๔.  ผู้ที่มีอำนาจสะกดให้ฝูงลิงป่าเดินเรียงแถวเข้าสู่ปากอันอ้ากว้าง
	๕.  ศัตรูคู่พยาบาทที่แพ้อำนาจของเมาคลี
	๖.  หมาป่าที่ตายแล้วในสายตาของหมาป่าอื่นๆ
	๗.  ผู้ที่กล่าวร้ายว่าเมาคลีเป็นลูกปีศาจ ลูกหมาป่า
	๘.  ผู้ที่เชื่อว่าเมาคลีเด็กน้อยที่ถูกเสือโคร่งคาบไปตั้งแต่เล็ก
	๙.  ผู้ที่เล่าเรื่องเสือโคร่งมีสิทธิ์ฆ่าคนในคืนหนึ่งได้
	๑๐. ผู้ที่มีดอกจันสีขาวบนหัว
๑.๓  เรียงลำดับเหตุการณ์ให้ถูกต้องตามเนื้อเรื่อง (เขียนเฉพาะหมายเลข)
	๑.  บาลู  บาคีรา  และคา  ตามไปช่วยเมาคลีที่วังเย็น
	๒.  หมาป่าผัวเมียช่วยชีวิตเด็กน้อยจากเสือโคร่ง
	๓.  พญาหัตถีประกาศเขตแนวหินสันติ  ห้ามสัตว์ฆ่ากัน
	๔.  ฝูงหมาป่ารับรองให้เมาคลีอยู่ร่วมฝูงด้วย
	๕.  อาเกล่าแก่ชราจนต้องเลือกจ่าฝูงหมาป่าใหม่








ป.๕ เล่ม ๒ หน้า ๑๙๔
	๖.  ฝูงลิงป่าลักตัวเมาคลีไปเป็นหัวหน้าลิง
	๗.  เชียร์คานถูกฆ่าตาย
	๘.  หมู่บ้านชาวป่าถูกทำลายพังพินาศ
	๙.  ฝูงหมาป่าขับไล่ไม่ให้เมาคลีอยู่ร่วมฝูงด้วย
	๑๐. เมาคลีจากป่าไปอยู่กับนางเมสซัวร์ที่หมู่บ้าน
	๑๑. อาเกล่าจอมหมาป่าตายอย่างกล้าหาญในสงครามกับฝูงหมาแดง
	๑๒. ชาวบ้านขับไล่ไม่ให้เมาคลีอยู่ในหมู่บ้าน
	๑๓. เมาคลีได้รับยกย่องเป็นเจ้าป่าและพนักงานรักษาป่าไม้และสัตว์ป่า
	๑๔. เมาคลีพบพญางูเห่าเผือกที่ทำหน้าที่รักษาทรัพย์สมบัติ
๑.๔  ลองทำเสียงเรียกของสัตว์ต่อไปนี้
	ลิง	หมาป่า	ช้าง	เสือดำ	ควาย	ฯลฯ
๑.๕  เขียนข้อความสั้นๆ แสดงความคิดของนักเรียนในเรื่องต่อไปนี้ (เลือกทำ ๑ เรื่อง)
	๑. นักเรียนชอบตัวละครตัวใดมากที่สุด  ทำไมจึงชอบ ยกเหตุการณ์ที่แสดงบทบาทของตัว
                  ละครกระทำ (ตอนที่นักเรียนชอบ) ประกอบประมาณ ๔ – ๕ บรรทัด
๒.   นักเรียนชอบเหตุการณ์ต่อไปนี้ตอนใดมากที่สุด (เลือกเพียงหนึ่งเหตุการณ์) แล้วบอก
      เหตุผลว่าทำไมจึงชอบ มีแง่คิดหรือคติสอนใจอะไรบ้าง
เมาคลีถูกฝูงลิงป่าลักพาตัวไป










ป.๕ เล่ม ๒ หน้า ๑๙๕
สาเหตุที่เสือโคร่งมีสิทธิ์ฆ่าคนได้ในคืนหนึ่ง
การเลือกจ่าฝูงหมาป่าตัวใหม่แทนอาเกล่า
เมาคลีใช้แผนการสั่งสอนชาวบ้านผู้โหดเหี้ยม
ขุมทรัพย์สมบัติที่วังเย็น

ทำแบบฝึกหัดการใช้ภาษา
๒.๑  เลือกความหมายที่ถูกต้องของข้อความต่อไปนี้ (ทำในสมุด)
        ๑.  การรับรองให้เข้าร่วมฝูงเหมือนลูกหมาป่าตัวอื่นๆ หมายถึง
	ก.  ยอมให้อยู่ในฝูงหมาป่า
	ข.  ยอมเป็นลูกหมาป่า
	ค.  รับว่าเหมือนลูกหมาป่า
        ๒.  “ท่านกับเรานี้ล้วนมีเลือดเนื้อเดียวกัน”  หมายถึง
	ก.  มีโลหิตอย่างเดียวกัน
	ข.  เป็นพี่น้องกัน
	ค.  มีเลือดและเนื้อเหมือนกัน
        ๓.  ฝูงลิงจึงยอมแพ้ประดุจถูกมนต์อันศักดิ์สิทธิ์สะกดให้อยู่นิ่ง
	ก.  งูใช้คาถาสะกดให้ลิงอยู่นิ่ง
	ข.  ลิงอยู่นิ่งเพราะหวาดกลัวงู
	ค.  งูหวาดกลัวลิง








ป.๕ เล่ม ๒ หน้า ๑๙๖
	๔.  น้ำในแม่น้ำคงคาซึ่งเปรียบเสมือนเส้นโลหิตใหญ่ในป่านี้หมายถึง
		ก.  น้ำในแม่น้ำคงคาสีแดงเหมือนโลหิต
		ข.  น้ำในแม่น้ำคงคาเป็นโลหิต
		ค.  แม่น้ำคงคามีความสำคัญที่สุดต่อสิ่งมีชีวิต
	๕.  บาลูผอมเหมือนมะพร้าวแห้งทั้งเปลือก และเมาคลีผอมเหมือนมะพร้าวแห้งที่ปลอกเปลือกแล้ว
                    หมายถึง
บาลูผอมเท่าๆ เมาคลี
เมาคลีผอมกว่าบาลู
บาลูผอมกว่าเมาคลี
๖.  ไอ้ลายย่องตอด  หมายความถึง
 	ก.  เสือขี้ขลาด
	ข.  เสือมีลาย
	ค.  เสือสมิง
๗.  การจองเวรไล่ติดตามฆ่า หมายถึง
	ก.  ผลัดกันทำร้าย
	ข.  ทำร้ายข้างเดียว
	ค.  ยกโทษให้กัน
๘.  หมาป่าที่ตายแล้วในสายตาของหมาป่าอื่นๆ มีความหมายว่า
	ก.  หมดความสำคัญ
	ข.  หมดลมหายใจ







ป.๕ เล่ม ๒ หน้า ๑๙๗
	ค.  ได้รับการนับถือ
๙.  “ข้าจะขอตัดขาดจากความเป็นพี่น้องกับพวกเจ้า” หมายถึง
	ก.  ใช้ของมีคมตัดให้ขาด
	ข.  ไม่ยอมเป็นหมาป่าอีก
	ค.  ไม่เกี่ยวข้องกับหมาป่า
๑๐. บ้านเหมือนดั่งจั่นดักเสือในป่า
	ก.  คือที่ดักเสือ
	ข.  เป็นที่กักขัง
	ค.  รูปร่างเหมือนจั่น
๑๑.  ควายสองฝูงที่วิ่งราวกับกระแสน้ำบ่าพุ่งเข้าปะทะกันหมายถึง
	ก.  วิ่งเร็วมาก
	ข.  วิ่งแข่งกับน้ำ
	ค.  วิ่งเป็นสายน้ำ
๑๒. มีสภาพเหมือนดังประเทศที่ขาดผู้ปกครอง
	ก.  มีแต่ความวุ่นวาย
	ข.  สงบสุขเรียบร้อย
	ค.  สงบสุขบ้างวุ่นวายบ้าง
๑๓. เสียงดังราวกับผึ้งถูกขว้างรัง
	ก.  เสียงดังสนั่น
	ข.  เสียงไพเราะ
	ค.  เสียงกระหึ่มพร้อมๆ กัน






ป.๕ เล่ม ๒ หน้า ๑๙๘
๑๔.  เหมือนหนูติดเกาะยามน้ำท่วม
	ก.  สุขสบายเหมือนหนู
	ข.  ลำบากไม่มีทางหนีรอด
	ค.  โชคดีมีเกาะให้อยู่
๑๕.  เป็นปู่โสมเฝ้าทรัพย์
	ก.  ผีที่เฝ้าทรัพย์
	ข.  คนแก่เฝ้าบ้าน
	ค.  ชื่อโสม  นามสกุลเฝ้าทรัพย์
๑๖.  เติมคำและกลุ่มคำต่อจากคำที่กำหนดให้  เป็นคำซ้อนและสำนวนภาษาที่พบในเรื่อง เช่น
        อบรม.... อบรมสั่งสอน (ทำในสมุด)
        เจริญ		ปรัก		อ้วน
        อบ			ตลก		ยโส
        พูดจา		กระเซ้า		ตะลี
        เมตตา		ตระหนัก	ยุยง
        ระเกะ		ป่าดง		เถาวัลย์
        คำมั่น		คุยโม้		กระหืด











ป.๕ เล่ม ๒ หน้า ๑๙๙
        ละล่ำ		ใส่ร้าย		พ่อมด
        ชิงดี		เก่งกล้า		ตัวสั่น
        ทารุณ		อุดม		ถิ่นฐาน
        พิทักษ์		เพชรนิล		เศร้าสร้อย
๒.๓  หาคำที่มีความหมายเหมือนหรือคล้ายคลึงกับคำที่กำหนดให้  (๓ คำ) เช่น  ร้อง – กู่  ตะโกน
          แผดเสียง  (ทำในสมุด)
	          ๑.  โกรธ			๗.  แห้ง
                        ๒.  ตาย			๘.  กระเซ้า
                        ๓.  ตกใจ			๙.  กลัว
 	          ๔.  ชรา			๑๐. มิตร
                        ๕.  ทะเลาะ		๑๑. ป่า
	          ๖.  พิทักษ์			๑๒. ละโมบ
	๒.๕  เขียนประโยคขยายลักษณะของตัวละครให้ชัดเจนเหมือนกับได้เห็นภาพนั้นจริงๆ
                       เช่น  เสือโคร่งเชียร์คาน – เสือโคร่งชราขาเป๋ศัตรูคู่พยาบาทของเมาคลีชื่อเชียร์คาน
                       ๑.  บาลูหมีเฒ่า			๕.  วังเย็น
	         ๒.  บาคีรา				๖.  คาพญางูเหลือม
	         ๓.  พญาหัตถีช้างป่า		๗.  อาเกล่าจ่าฝูง
	         ๔.  พญางูเห่า			๘.  เมาคลีเจ้าป่า

นักเรียนเลือกตัวละคร (หนึ่งตัว) จากเรื่องเมาคลีลูกหมาป่า แล้วนำมาแต่งเรื่องสั้นๆ หรือนิทานผจญภัยของตัวละครนั้นๆ ตามความคิดของนักเรียนเอง






ป.๕ เล่ม ๒ หน้า ๒๐๑
ประมวลคำศัพท์
ก
กระเง้ากระงอด				อาการไม่พอใจเชิงต่อว่าต่อขาน  งอน
กระจิดริด (กระ – จิ – หริด)		เล็กน้อย  ลูกเล็กๆ
กระตือรือร้น				รีบร้อน  รีบเร่ง  แสดงความสนใจมาก
กระทรวงสาธารณสุข			หน่วยงานที่ทำงานเกี่ยวกับอนามัยของประชาชน
กระบวน				แถวยาว  วิธีการ
กระมัง					คำแสดงความไม่แน่ใจ
กระสุน					ดินปั้นเป็นลูกกลมๆ ด้วยดินเหนียวแล้วตากแห้ง ใช้สำหรับยิงนก
 					ลูกปืน
กระแสพระราชดำรัส			คำพูดของพระเจ้าแผ่นดิน
กระหยิบมือเดียว				น้อยมาก
กลองเส็ง				กลองสำหรับใช้ตีแข่งกัน ลักษณะก้นสอบปลายบาน ไม้ตีมี ๒
					อัน ปลายหุ้มตะกั่ว หรืออลูมิเนียม
กองสอดแนม				ผู้ลอบเข้าไปสืบความลับ
กระเหรี่ยง				ชาวเขาเผ่าหนึ่ง
กัดฟัน					อดทน
กัลปาวสาน				ระยะเวลาอันยาวนาน
กางเกงขาก๊วย				กางเกงจีนยาวแค่เข่า  เวลามุ่งขมวดขอบกางเกงเหน็บไว้ข้างหน้า
เกี่ยงงอน				ไม่เต็มใจ ทำแง่งอนรังเกียจ
เกียรติคุณ				ความดีที่เลื่องลือ
เกียรติศักดิ์				ฐานะที่ได้รับการยกย่องและสรรเสริญ
แก่งแย่ง					ชิงกัน  ไม่ลงรอยกัน
แก่นแก้ว				ซุกซนมาก  เกกมะเหรก


ป.๕ เล่ม ๒ หน้า ๒๐๒
ข
ขนาน					ชนิด  ประเภท  เรียงคู่กันไป
ขวัญเสีย				กำลังใจไม่ดี
ของกลาง				ของที่เจ้าหน้าที่บ้านเมืองยึดมาจากคนร้ายเพื่อประกอบการ
พิจารณาคดี
ขัด					เหน็บ  กลัด
ขานไข					อก  อธิบาย  ชี้แจง
ขุ่นเคือง					โกรธ
เขม่า					ละอองสีดำที่เกิดจากควันไฟ
เขมือบ					กินตะกละ
โขยกเขยก				อาการที่เดินไม่ถนัด
ไขหู					แกล้งทำเป็นไม่ได้ยิน
ค
คทา					ไม้ตะบอง
คนจร					คนที่อยู่ไม่เป็นที่
คลายใจ					หมดห่วง
ความหลัง				เรื่องหรือเหตุการณ์ที่ผ่านมาแล้ว
คานหาม				ที่นั่งอย่างหนึ่งมีคานหาม แคร่
คารม					คำพูดที่คมคาย  ฝีปากที่คมคาย
คำประพันธ์				ข้อความที่คล้องจองอ่านแล้วไพเราะ
คำสัตย์ปฏิญาณ				การให้คำมั่นสัญญาโดยสุจริตใจ
เครือ					เสียงสั่น  เสียงไม่แจ่มใส  เถาไม้  ส่วนที่หวีกล้วยติดอยู่
เคียงบ่าเคียงไหล่				ทำบางสิ่งบางอย่างด้วยกันตลอดเวลา
แคะค่อน				พูดกระทบ  หาเรื่องว่า
โคลงสี่สุภาพ				ชื่อคำประพันธ์ชนิดหนึ่ง

ป.๕ เล่ม ๒ หน้า ๒๐๓
ฆ
โฆษก					ผู้ประกาศ
โฆษณาชวนเชื่อ				คำพูดที่ชักชวนให้ผู้ฟังมีความคิดคล้อยตาม

ง
งอแง					ขี้แย
งานปิยมหาราชานุสรณ์			งานวันที่ระลึกพระบาทสมเด็จพระจุลจอมเกล้าเจ้าอยู่หัว (รัชกาล
ที่ ๕) ตรงกับวันที่ ๒๓ ตุลาคม ของทุกปี
ง่ายเหมือนปลอกกล้วยเข้าปาก		คำเปรียบเทียบที่ทำบางสิ่งบางอย่างได้อย่างง่ายดาย

จ
จอมขโมย				ลักขโมยเก่ง
จอมเดช					แม่ทัพ ผู้เป็นใหญ่
จุณ					ผง  ของที่ป่น  ของที่ละเอียด
เจ้าเมือง					ตำแหน่งผู้ปกครองหัวเมืองต่างๆ ในสมัยก่อน
เจ้าสัว					เศรษฐีจีน
เจียด					เก็บไว้บางส่วน
แจ๋ว					กระจ่าง ใสมาก
โจงกระเบน				ม้วนชายผ้าถุงแล้วรั้งไปเหน็บไว้ข้างหลัง
ฉ
ฉ้อฉล					โกงโดยใช้อุบาย
เฉิดฉัน					งาม




ป.๕ เล่ม ๒ หน้า ๒๐๔
ช
ชลประทาน (ชน – ละ – ประ – ทาน)	การทดน้ำและระบายน้ำเพื่อประโยชน์ในการเพราะปลูก
ชั่วกัปชั่วกัลป์				ตลอดไป ระยะเวลาที่ยาวนาน
ชาญสมร				เชี่ยวชาญ สามรถ รบเก่ง
เชิงเทิน					ดินที่พูนขึ้นสำหรับกันหรือต่อสู้ข้าศึก

ซ
ซด					สูดน้ำเข้าไปในปาก
ซมซาน					ไปอย่างไม่มีจุดหมาย
ซ้อมนาค		ฝึกผู้จะบวชให้ท่องขานนาคและพิธีบวช ให้
ปฏิบัติให้ถูกต้องในวันบวชจริง
ซัดเซพเนจร				เร่ร่อน ไม่อยู่เป็นที่
ซัดทอด					โยนความผิดไปถึงผู้ที่เกี่ยวข้อง

ฐ
ฐานปฏิบัติการ				ที่ตั้งของหน่วยสั่งงาน

ณ
ณรงค์					การรบ

ด
ดล					เผอิญให้เป็นไป
ดั้นด้น					ฝ่าไป



ป.๕ เล่ม ๒ หน้า ๒๐๕
ดินประสิว				ของชนิดหนึ่งมักเกิดจากมูล (อุจจาระ) ค้างคาวใช้สำหรับทำ
ดินปืน
ดินปืน					สิ่งที่ทำให้เกิดการระเบิด  ใช้ทำลูกปืน
โดยสังเขป				โดยย่อ

ต
ต้นสายปลายเหตุ				เรื่องราว  ความเป็นมา
ต้นหูกวาง				ชื่อต้นไม้ชนิดหนึ่ง ใบใหญ่แตกกิ่งเป็นชั้นๆ
ตรงเผง					ตรงพอดี
ตเลง					มอญแต่ในที่นี้หมายถึงพม่า (พจนานุกรมเขียนว่า ตะเลง)
ตะแบงมาน				การห่มผ้าอ้อมตัวแล้วเอาชายทั้งสองไขว้ไปผูกที่ต้นคอ
ตะไล					ดอกไม้ไฟชนิดหนึ่ง ถ้วยเล็กๆ สำหรับใส่ขนม
ตั่ง					ที่สำหรับนั่งมีขา
ตำหนักจิตรลดารโหฐาน			ที่ประทับของพระเจ้าอยู่หัวองค์ปัจจุบัน (รัชกาลที่ ๙)
ติง					ทักท้วง
ติดตลก					ท่าทางหรือคำพูดที่ชวนขบขัน
ตีหน้าตาย				ตีสีหน้าเหมือนไม่รู้เรื่องทั้งๆ ที่รู้
ตุ๋น					เอาของวางใส่ภาชนะบนน้ำร้อนเพื่อให้สุก
เต็มแก่					มากกว่าปกติ
เตาผิง					เตาไฟสำหรับทำให้อบอุ่น

ถ
ถากถาง					พูดกระทบให้เจ็บใจ



ป.๕ เล่ม ๒ หน้า ๒๐๖
ท
ทแกล้ว					ผู้กล้าหาญ
ทองหลางน้ำ				ต้นไม้ชนิดหนึ่ง ใบรับประทานได้ หรือเรียกอีกอย่างว่า
ทองหลางหนาม
ท้องตรา					หนังสือคำสั่งที่ประทับเจ้ากระทรวง
ท้องฟ้าจำลอง				สถานที่ใช้แสดงตำแหน่งและการเคลื่อนที่ของดวงดาวต่างๆ
					ในท้องฟ้าแทนของจริง
ทันการณ์				ทันเหตุการณ์
ทัศนศึกษา				การศึกษานอกสถานที่
ท้าว					ยศข้าราชการฝ่ายในสมัยก่อน
ทำเนียบรัฐบาล				ที่ทำงานของนายกรัฐมนตรีและคณะ
ทึกทัก					คิดเอาเอง  ตัดสินใจเอาเอง
เทิดทูน					ยกย่องสรรเสริญ

ธ
ธารา					สายน้ำ

น
นกรุ้ง					เหยี่ยวชนิดหนึ่ง
นคร					เมือง
นานาภาษา				ประเทศต่างๆ
นายจ่า					ยศทหาร
นายประกัน				ผู้รับรอง
น้ำป่า					น้ำที่ไหลมาจากต้นน้ำซึ่งไหลเชี่ยวมาก
นุ่มนวล					ไพเราะ  อ่อนหวาน  อ่อนโยน

ป.๕ เล่ม ๒ หน้า ๒๐๗
บ
บ่อน้ำบาดาล				หลุมใหญ่ที่ขุดเอาดินออกจนถึงน้ำ
บ้อง					ลักษณะเป็นช่องคล้ายกระบอก
บั้นท้าย					ส่วนท้าย  หมายถึงก้น
บาดหมาง				ขัดใจกัน
บ้านแตกสาแหรกขาด			สภาพเดือดร้อนจนต้องพลัดพรากจากกัน
บุญบั้งไฟ				ประเพณีทำบุญเดือนหกของชาวอีสาน
เบ้า					ในที่นี้หมายถึง กระบอกตา
โบราณกาล (โบ – ราน – นะ – กาน)	สมัยก่อน

ป
ปฐมกษัตริย์				พระเจ้าแผ่นดินองค์แรก
ปรปักษ์					ศัตรู
ประชิด					ติด
ประสบการณ์				เรื่องที่ได้พบมา
ปลงศพ					เผาศพ  เผาผี
ปลอบขวัญ				ปลอบใจให้หายกลัว
ปลาชะโด				ปลาน้ำจืดชนิดหนึ่งคล้ายปลาช่อน  ดุร้ายมาก
ปลาต					หนีไป
ปลื้มใจ					ดีใจ
ปะรำ					ที่พักชั่วคราว
ปากกาลูกลื่น				ปากกามีไส้เป็นหมึกแห้ง
ปากแข็ง					ยืนคำเดิมไม่ยอมเปลี่ยน
ปิ่นธรณี					ผู้เป็นใหญ่ในแผ่นดิน หมายถึงพระเจ้าแผ่นดิน
ปูนบำเหน็จ				ให้รางวัลความดีความชอบ

ป.๕ เล่ม ๒ หน้า ๒๐๘
แปรขบวน				เคลื่อนทัพ
แปล้					เพียบ  เต็มที่  หนัก
ไป่					ไม่

ผ
ผดุง					รักษาไว้
ผลุบ					มุดลง  ดำลง  หุบลง
ผัน					กลับ  เปลี่ยน  หมุน
ผ้าขาวม้า				ผ้าสำหรับผลัดอาบน้ำของผู้ชาย
ผ้าใบ					ผ้าเนื้อหนาใช้ทำรองเท้าหรือผ้ากันแดดและฝน
ผู้ประสานงาน				ผู้ทำหน้าที่เชื่อมโยงงานแต่ละฝ่ายให้ติดต่อกัน
ผู้พิทักษ์สันติราษฎร์			ตำรวจ
ผู้อำนวยการ				ตำแหน่งหัวหน้างาน
เผง					ถูก  ตรง  เสียงดังเช่นนั้น

พ
พระที่นั่งอนันตสมาคม			สถานที่เคยใช้เป็นที่ประชุมรัฐสภา
(อะ – นัน – ตะ – สะ – มา – คม)
พระบรมมหาราชวัง			พระราชวังครั้งก่อน  สวยงามมาก  ตั้งอยู่ใกล้สนามหลวง
พระบรมรูปทรงม้า			อนุสาวรีย์ของพระบาทสมเด็จพระจุลจอมเกล้าเจ้าอยู่หัว
รัชกาลที่ ๕
พระราชอาชญา				โทษที่ได้รับจากพระเจ้าแผ่นดิน
พรักพร้อม				พร้อมกัน  ครบถ้วน
พร่ำ					ซ้ำๆ ซากๆ
พ่อตา					พ่อของเมีย

ป.๕ เล่ม ๒ หน้า ๒๐๙
พับเพียบ				นั่งพับขาให้ปลายเท้าไปทางเดียวกัน
พิกล					แปลก  ผิดปกติ
เพลี่ยงพล้ำ				ผิดพลาด  พลั้งพลาด
ไพรี					ข้าศึก
ไพศาล					กว้างขวาง

ฟ
ฟ้อ					งาม
ฟาร์ม					สถานที่ทำการเกษตร เพาะปลูกหรือเลี้ยงสัตว์

ภ
ภคินี					น้อง
ภารกิจ					งานที่ต้องทำ
ภูเขาทอง				เจย์ดีที่สูงใหญ่ เป็นที่บรรจุพระบรมสารีริกธาตุของพระพุทธเจ้า
 เรียกอีกชื่อหนึ่งว่า “บรมบรรพต” อยู่ในวัดสระเกศ

ม
มธุพจน์					คำพูดที่ไพเราะอ่อนหวาน
มวล					ทั้งปวง  ทั้งสิ้น
มหากาฬ				ในที่นี้หมายถึง  ดุร้าย  โหดร้าย
มหากุศล				สิ่งดีงามอันยิ่งใหญ่
มหาราช					กษัตริย์ผู้ยิ่งใหญ่
มัก					ชอบ  (ภาษาถิ่นอีสาน)
มั่กขั้ก					อ้วนใหญ่ล่ำสัน


 ป.๕ เล่ม ๒ หน้า ๒๑๐
มันเทศ					พืชชนิดหนึ่ง  หัวอยู่ในดิน  กินได้
มาไม้ไหน				ไม่รู้ว่าจะมาลักษณะไหน  หรือใช้กลอุบายแบบใด
มาตรฐาน				สิ่งที่ถือเป็นหลักเทียบกำหนด
ม่าน					ในที่นี้หมายถึงชนชาติพม่า
มืดฟ้ามัวดิน				มองไปทางไหนเห็นแต่ผู้คนเต็มไปหมด
มือแข็ง					ไม่ยอมไหว้ใครง่ายๆ
เมืองโบราณ				สถานที่ท่องเที่ยวซึ่งจัดสร้างโบราณสถานและโบราณวัตถุจำลอง
(อยู่ที่กิโลเมตรที่ ๓๓ ตำบลบางปู อำเภอเมือง จังหวัด
สมุทรปราการ)
แม่ทัพ					นายทัพ
ไมตรีจิต				ความเป็นมิตร
ไม่ขาดสาย				ไม่ขาดระยะ
ไม่ได้สติ				ไม่รู้สึกตัว
ไม่ลืมหูลืมตา				ไม่มีเวลาหยุด เช่นฝนตกอย่างไม่ลืมหูลืมตา

ย
ยุทธ์					ต่อสู้
เยง					เกรงกลัว
เยาะหยัน				พูดแสดงกิริยาดูถูกให้เจ็บใจ
แยบยล					กลอุบาย
โยนตัว					ลอยสูงจากพื้น

ร
รม					ทำให้ติดด้วยควัน
รสเด็ด					รสจัดและอร่อย

ป.๕ เล่ม ๒ หน้า ๒๑๑
ร้องหนุน				ส่งเสียงสนับสนุน หนุน  ส่งเสริม
ร่อยหรอ				น้อยลง
ระเนระนาด				ล้มทับกัน
รัฐสภา					สถานที่ประชุมเพื่อร่วมกันออกกฎหมายปกครองประเทศ
รับกรรม				รับผลการกระทำซึ่งทุกคนเชื่อว่าเป็นการกระทำที่สนองผลร้าย
ร่าง					เขียน
ราชคฤห์				เมืองหลวงของแคว้นมคธ ประเทศอินเดีย
ราชวงศ์จักรี				วงศ์กษัตริย์สมัยรัตนโกสินทร์ คือตั้งแต่สมเด็จพระพุทธยอดฟ้า
จุฬาโลกมหาราช (รัชกาลที่ ๑) เป็นต้นมา
ร้าวรวด					เจ็บปวด
ร้าวราน					แตกสามัคคีกัน
ราวี					รบ
รำเซิ้ง					ร้องทำเพลงอย่างสนุกสนาน
เร้า					กระตุ้น เร่ง
เรือยนต์					เรือที่แล่นได้โดยใช้เครื่องยนต์
แรงร้า					สู้กันด้วยกำลัง
โรมรัน					ต่อสู้รบพุ่งกัน

ล
ลงเอย					สิ้นสุด  จบลง
ลดราวาศอก				ยอมลงให้
ลดเลี้ยว					อ้อมไปอ้อมมา คดไปคดมา
ล้อ					เครื่องบรรทุกคล้ายเกวียน
ลักเล็กขโมยน้อย				ชอบหยิบของของคนอื่นเมื่อเจ้าของเผลอ
ลา					สัตว์ชนิดหนึ่งคล้ายม้า หางเป็นพวง

ป.๕ เล่ม ๒ หน้า ๒๑๒
ลิด					ตัด เช่น ลิดใบไม้
ลี้					หนี
ลึกซึ้ง					แนบเนียน  ลึกยิ่งนัก
ลุ่ม					ที่ต่ำ
เล่นกล					การแสดงที่ลวงคนดูให้เห็นเป็นจริง
เล่นงาน					ทำร้าย
เล่นตัว					ถือว่าตัวดีเมื่ออีกฝ่ายหนึ่งง้องอนก็ไม่ยอม
เล่นลิ้น					พูดเป็นสำนวนไม่ตรงไปตรงมา

ว
วัดพระแก้ว				วัดสร้างสมัยรัชกาลที่ ๑ เรียกอีกชื่อหนึ่งว่า วัดพระศรีรัตนศาสดา
					ราม เป็นวัดที่ประดิษฐานพระแก้วมรกต
วางใจ					ไว้ใจ
วางแผน					คิดไว้ก่อนทำ
วิสาขบูชา				วันสำคัญทางพระพุทธศาสนาตรงกับวันขึ้น ๑๕ ค่ำ เดือน ๖
วิ่งหางจุกตูด				วิ่งหนีด้วยความกลัว
วีรกรรม					การกระทำของผู้กล้าหาญ
เวียนวน					เฝ้าดูแล

ศ
ศักดิ์ศรี					เกียรติของตนเอง
ศิลปวิทยา				วิชาความรู้ต่างๆ
เศษวัสดุ					ของเหลือใช้



ป.๕ เล่ม ๒ หน้า ๒๑๓
ส
สถานีโทรทัศน์				สถานที่ส่งภาพและเสียงโดยใช้กระแสไฟฟ้าส่งไปตามบ้านที่มี
เครื่องรับ
สนามเสือป่า				เนื้อที่บริเวณอนุสาวรีย์พระบาทสมเด็จพระจุลจอมเกล้าเจ้าอยู่หัว
รัชกาลที่ ๕ (พระบรมรูปทรงม้า)
สมเด็จพระสังฆราช			หัวหน้าของสงฆ์ในประเทศไทย
สมบัติพัสถาน				ทรัพย์สินเงินทอง
สมัครสโมสร				ร่วมแรงร่วมใจกัน
สมุดบันทึก				สมุดสำหรับเขียนเรื่องราวของตนเอง
สยบ					ยอมแพ้
สวามิภักดิ์				อ่อนน้อม
สังคม					กลุ่มคนที่อยู่รวมกัน
สัญจร					ผ่านไปมา
สัญชาต					นิสัยที่ติดตัวมาตั้งแต่เกิด
สัมฤทธิ์ผล				ประสบความสำเร็จ
สารทิศ					ทั่วทุกภาคของประเทศไทย
สารวัตรใหญ่				ตำรวจผู้เป็นหัวหน้าโรงพักประจำอำเภอ
สำทับ					ซ้ำเติม  ขู่เข็ญ
สิ้นคิด					หมดปัญญา
สิ้นชีวา					สิ้นใจ  คือ ตาย
สุภาษิต					คำพูดที่ให้ข้อคิด
สุริย์ศรี					พระอาทิตย์
สู					คำเรียกผู้ที่พูดด้วยภาษาถิ่น (ภาษาถิ่นใต้)
เส็ง					แข่ง (ภาษาถิ่นอีสาน)
เสน่ห์					ลักษณะอย่างหนึ่งในตัวคนที่ทำให้คนอื่นชอบ
เสียชาติเกิด				เกิดมาไม่ได้ทำประโยชน์ให้บ้านเมือง
ป.๕ เล่ม ๒ หน้า ๒๑๔
เสียรู้					รู้ไม่ทัน  แพ้รู้
เสื้อกล้าม				เสื้อยืดไม่มีแขนสำหรับผู้ชายใส่เป็นเสื้อชั้นใน
เสื้อแขนกระบอก				เสื้อแขนยาวปลายแขนปล่อยสำหรับผู้หญิงสวม
แสตมป์					ดวงตราที่ใช้ปิดเป็นค่าภาษี ไปรษณียากร

ห
หนวกหู					เสียงอื้ออึงดังลั่นทำให้รำคาญฆุ
หน่วยพัฒนาการ				หน่วยราชการที่ทำหน้าที่ช่วยเหลือท้องถิ่นที่ยังไม่เจริญ
เคลื่อนที่ (นพค.)
หน้าจ๋อย				หน้าสลด
หน้าบานเป็นจานเชิง			กิริยาที่แสดงออกทางใบหน้า เมื่อได้รับคำชมเชยหรือเมื่อรู้สึก
พอใจ
หน้าม้า					ผู้มาติดต่อโดยมีเล่ห์เหลี่ยมในการพูดชักชวนให้คนหลงเชื่อ
หนาวเหน็บ				หนาวมาก
หมวกทรงมหาดเล็ก			หมวกสำหรับข้าราชการในราชสำนักที่รับใช้พระเจ้าแผ่นดินใช้
สวมเป็นเครื่องประดับ
หมั่นไส้					รู้สึกไม่ชอบใจ
หลั่ง					ไหลไม่ขาดสาย
หลวงเมือง				ตำแหน่งข้าราชการสมัยก่อน
หลืบ					ฉากที่วางเหลื่อมเป็นชั้นๆ บนเวทีซ้ายขวา
หวด					ฟาด
ห้วย					ลำน้ำที่ไหลจากภูเขา
หักหลัง					ทรยศ
หัวแข็ง					ดื้อ  ไม่ยอมทำตาม
หัวโจก					หัวหน้ากลุ่มที่ประพฤติแปลกไปจากคนอื่น
หัวซุกหัวซุน				หนีเพื่อเอาตัวรอด
ป.๕ เล่ม ๒ หน้า ๒๑๕
หัวเราะร่า				หัวเราะเต็มที่
หาเช้ากินค่ำ				คนยากจน
หูเบา					เชื่อง่าย
เหหัน					หันกลับ
เหมาะเจาะ				เหมาะสม
เหลือขอ					เด็กที่ปกครองยาก
โหวกเหวก				ตะโกนเสียงดัง
ไหล่ห่อ					เดินเอาไหล่ทั้งสองคู้มาข้างหน้า

อ
อปริหานิยธรรม				ธรรมที่นำมาซึ่งความเจริญ
อภิบาล					บำรุง รักษา
อยากเป็นหนีให้เป็นนายหน้า		การเป็นเจ้าหน้าเจ้าตารับรองการกระทำของผู้อื่น
อยากเป็นนายหน้าให้เป็นนายประกัน
อลเวง					เซ็งแซ่  ดัง  ก้อง
อะเคื้อ					งาม
อากาศเลว				อากาศไม่ปลอดโปร่ง
อาณัติสัญญาณ				เครื่องหมายที่ได้นัดหมายกันไว้
อาตม์					ตัวเอง
อาหารสำเร็จรูป				อาหารที่ปรุงเสร็จแล้วเก็บบรรจุกล่องหรือกระป๋อง ใช้
รับประทานได้เลย
อำแดง					คำนำหน้าหญิงสมัยก่อน
อำมาตย์					ข้าราชการ ข้าเฝ้า  ที่ปรึกษา
อื้อ					รู้สึกมีเสียงดังอู้ๆ อยู่ในหู ทำให้ได้ยินไม่ชัด

ป.๕ เล่ม ๒ หน้า ๒๑๖
อุด					ปิดให้แน่น
อุทกภัย					อันตรายที่เกิดจากน้ำท่วม
อุทาหรณ์				ตัวอย่าง  การอ้างอิง
อุรา					ใจ
เอ้					หนึ่ง   ตกแต่ง  (ภาษาถิ่นอีสาน)
เอิกเกริก (เอิก – กะ – เหริก)		ครึกครื้น  สนุกสนาน
โอดครวญ				ร่ำไห้  คร่ำครวญ
โอดโอย					ร้องด้วยความเจ็บปวด
โอบ					กอดอ้อมด้วยแขนทั้งสอง  ยกกองกำลังตีวงล้อม

ฮ
ฮึกเหิม					คึกคะนอง
ฮึกฮัก					อาการไม่พอใจ
เฮโล					เสียงคนร้องพร้อมๆ กันขณะที่วิ่งไป
