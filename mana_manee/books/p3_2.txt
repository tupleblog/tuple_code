ป.3 เล่ม 2 หน้า 1
บทที่ 11
เรื่องของวีระ
 เช้าวันจันทร์  พอเสียงระฆังดังขึ้นเป็นสัญญาณเวลาเข้าเรียน  นักเรียนทุกคนรีบไปเข้าแถวหน้าเสาธง  เมื่อเชิญธงชาติขึ้นสู่ยอดเสาแล้ว  ครูใหญ่ออกมายืนหน้าแถวนักเรียนแล้วพูดดัง ๆ ว่า “วันนี้  ครูมีเรื่องสำคัญจะเล่าให้นักเรียนฟัง  เมื่อวันเสาร์และอาทิตย์ที่ผ่านมานี้ ลูกเสือสามัญของเราไปเดินทางไกล  และพักแรมคืนหนึ่งคืน การไปอย่างนี้นักเรียนก็รู้ดีว่า  มิใช่ไปหาความสนุกสำราญอย่างเดียว แต่ได้ประโยชน์หลายประการ เราไปเพื่อฝึกฝนตนเองให้รู้จักแก้ปัญหาเมื่อพบความลำบากยากเข็ญ  เพราะในชีวิตของเรา  เราอาจจะพบความลำบากเข้าสักวันหนึ่ง เราก็จะได้ไม่ท้อแท้สามารถเผชิญหน้ากับความทุกข์ยากได้ทุกโอกาสฉะนั้นเราต้องฝึกฝนอยู่เสมอ เพื่อให้เกิดความชำนาญและมีขวัญดี เมื่อมีอันตรายหรือมีภัยมา
ส่วนลูกเสือสำรองไม่ได้ไปเดินทางไกล เพราะยังเด็กจึงปฏิบัติกิจกรรมของลูกเสือ และค้างคืนอยู่ที่โรงเรียน ในครั้งนี้ลูกเสือสำรองของเราคนหนึ่ง  ได้แสดงความกล้าหาญ
















ป.3 เล่ม 2 หน้า 2
เสียสละสมกับคำปฏิญาณของลูกเสือที่ว่า จะยึดมั่นในกฎของลูกเสือสำรอง  และบำเพ็ญประโยชน์ต่อผู้อื่นทุกวัน คือขณะที่มีการชุมนุมรอบกองไฟนั้น บังเอิญลูกเสือคนหนึ่งถูกสัตว์ตัวหนึ่งกัดที่ข้อเท้า แล้วร้องบอกเพื่อน ๆ ว่าถูกงูกัดลูกเสือผู้กล้าหาญคนนั้นได้ใช้การปฐมพยาบาลผู้ถูกงูกัดตามสติปัญญา และวิธีการที่เขาได้เรียนรู้ทันที  คือใช้ปากดูดเลือดซึ่งมีพิษงูออกทิ้งเพราะเขามั่นใจว่าปากของเขาสะอาดไม่มีบาดแผล  โชคดีที่สัตว์นั้นไม่ใช่งู  จึงไม่มีอันตรายอะไรครูจึงขอประกาศ  ให้นักเรียนทุกคนทราบทั่วกันว่า  ผู้ที่กระทำความดีครั้งนี้คือเด็กชายวีระ  ครูได้สืบประวัติเด็กชายวีระดูแล้ว  ครูประจำชั้นรายงานว่าเป็นคนดี  ชอบช่วยเหลือผู้อื่น  ขยันหมั่นเพียร  เรียนดีตลอดมา  ขอให้นักเรียนทั้งหลายพึงเอาอย่างแน่นอน  และคนที่ทำความดีย่อมเป็นที่นิยมยกย่องของคนทั่วไป  ครูขออวยพรให้เด็กชายวีระมีความสุขความเจริญ  ประกอบคุณความดี  และบำเพ็ญตนให้เป็นประโยชน์ยิ่ง ๆ ขึ้น เทอญ”
ครูและนักเรียนทุกคนปรบมือแสดงความชื่นชมต่อวีระ

















ป.3 เล่ม 2 หน้า 3
วีระออกมาคำนับแสดงความขอบคุณ ครูคนหนึ่งพูดกับวีระว่า  “เป็นบุญของพ่อแม่ของเธอที่มีลูกดี”  วีระตอบว่า “ผมไม่มีพ่อแม่หรอกครับ ผมมีแต่ลุง”  ครูหัวเราะแล้วพูดว่า  “เธอต้องมีพ่อแม่ซีจ๊ะ  ลองถามลุงของเธอดูซี”  วีระนึกในใจว่า  เย็นนี้เขาจะสอบถามลุงถึงเรื่องราวที่เกี่ยวข้องกับตัวของเขาดู
ปิติได้ยินครูใหญ่พูดชมเชยวีระ  และได้เห็นทุกคนแสดงความชื่นชมยินดี  เขารู้สึกดีใจและภูมิใจอย่างแน่วแน่ว่าเขาจะเอาอย่างวีระ  จะพยายามเปลี่ยนแปลงนิสัยเดิมที่ไม่ดี เช่น  นิสัยเกียจคร้าน  นอนตื่นสาย  ขลาดกลัว  และชอบ






















ป.3 เล่ม 2 หน้า 4
เลี่ยงงาน  เขาจะบำเพ็ญตนให้เป็นประโยชน์ต่อผู้อื่น  สมกับเครื่องแบบลูกเสือที่เขาแต่งด้วย
ตอนเย็นเมื่อวีระไปถึงบ้าน  เขาพบลุงนั่งสานชะลอมอยู่ที่นอกชาน  เขานั่งลงไหว้ลุง  แล้วเล่าเรื่องครูใหญ่ชมเชยการกระทำของเขาให้ลุงฟัง  ลุงนั่งฟังด้วยความยินดี  พอวีระเล่าจบลุงก็พูดว่า “มิเสียแรงที่ลุงรักและเลี้ยงดูอบรมสั่งสอนมาตั้งแต่เล็ก  ถ้าพ่อแม่ของเจ้ายังอยู่  เขาคงดีใจและช่วยส่งเสริมให้เจ้าเป็นคนดียิ่งขึ้น  แต่นี่น่าเสียดายที่เขาไม่มีโอกาสได้เห็นความเจริญของเจ้า”
วีระจึงถามลุงว่า  “ลุงครับ  พ่อแม่ของผมไปไหนเสียล่ะครับ”
“ความจริงเจ้าน่าจะถามลุงตั้งนานแล้วนะวีระ  เหตุใดจึงเพิ่งจะมาถาม”
“ลุงรักผมและผมรักลุง  จนทำให้ผมลืมนึกถึงพ่อแม่ครับ”
ลุงยิ้มแล้วเล่าเรื่องของเขา  สรุปเป็นใจความว่า  พ่อของวีระเป็นน้องชายคนเล็กของลุง  ถูกเกณฑ์ไปเป็นทหารมีข้าศึกศัตรูบุกเข้ามาทางชายแดนของประเทศ  พ่อของเขาไปรบและถูกข้าศึกฆ่าตาย  แม่ของเขาเศร้าโศกมาก  พอไห้กำเนิดวีระได้สิบห้าวัน  แม่ของวีระก็ถึงแก่กรรม  ลุงและ

















ป.3 เล่ม 2 หน้า  5
ป้าสะใภ้ของเขาไม่มีบุตร  จึงไปรับเขาจากชนบทมาอยู่ที่นี่และรักใคร่เลี้ยงดูเขาเหมือนบุตรของตนจริง ๆ วีระได้ฟังแล้ว  รู้สึกสำนึกในบุญคุณของลุงกับป้าเป็นอันมาก  เขาตั้งใจอย่างแน่วแน่  ที่จะเป็นคนมีความกตัญญูกตเวทีต่อลุงและป้า  จะเป็นคนดีอยู่ในโอวาท  และจะอุปการะเลี้ยงดูลุงและป้าเมื่อท่านแก่ชราลง  เขาจะเป็นชาวสวนเหมือนลุงและจะดำรงวงศ์ตระกูลของลุงให้มีชื่อเสียงรุ่งเรืองต่อไป  เขาจึงให้สัญญากับลุงว่า “เป็นบุญของผมที่มีลุงกับป้า  มิฉะนั้นผมอาจจะตาย  หรือเป็นเด็กเลว ๆ ไปแล้ว  ผมขอสัญญาว่าจะเป็นคนดีตามที่ลุงต้องการ”






















ป.3 เล่ม 2 หน้า  6
 “ลุงกับป้าก็รักเจ้าเหมือนลูก  ตั้งใจจะมอบสมบัติทุกสิ่งทุกอย่างให้เป็นกรรมสิทธิ์แก่เจ้า  ลุงเชื่อว่าเป็นคนดีคงไม่ล้างผลาญทรัพย์สมบัติแน่นอน  ลุงขอให้เจ้าตั้งหน้าตั้งตาแสวงหาคุณความดีใส่ตัว  ลุงนี้นับวันแต่จะแก่ชราลงไปก็คงจะได้อาศัยพึ่งพาเจ้านั้นแหละ  หลานเอ๋ย”
วีระได้ฟังก็รู้สึกภูมิใจ  และมีความสุขอย่างยิ่ง

แบบฝึก
ทบทวนคำควบกล้ำด้วย   ร   ล   ว
ฝึกอ่าน
กรุง   เกลียด   กว้าง
ขรุขระ   ขลาด   ขวาง
คร้าน   โคลน   แคว้น
ปรับปรุง   เปลี่ยน   ปลอม
พร้อม    พลอย   พลอง
ตรง   ตรัส   เตรียม
โผล่   แผล    เผลอ











ป.3 เล่ม 2 หน้า  7
2. ฝึกอ่านคำที่มี  ญ  สะกด  อ่านเหมือน  น  สะกด  (แม่กน)
กตัญญู    กล้าหาญ   เชี่ยวชาญ
ชำนาญ   เทอญ   บังเอิญ
ปัญญา   เผชิญ   เผอิญ
ยากเข็ญ   สูญ   สัญญา
ฝึกอ่านคำที่ไม่ประวิสรรชนีย์  (ออกเสียงตัวนำเป็น  อะ  กึ่งเสียง)
กตัญญู   กตเวที   คณะ   คดี
ชนะ   ชรา   ผจญ   เผชิญ
สติ   พญา   พยาบาล   ทหาร
ขจัด   ปฏิญาณ   ปฐม   อภิเษก
ฝึกอ่านคำที่เป็นอักษรนำ  (เปลี่ยนเสียงเหมือนตัวนำ  และออกเสียงตัวนำเป็น อะ กึ่งเสียง)
ขยัน   เขม้น   ไฉน   โฉนด
ตลก   ตลาด   ถลอก   แสวง
ฝึกอ่าน
มีความเพียร   เขียนรายงาน   การกระทำ
ลำบากใจ   ให้โอวาท   ขาดใจความ
ยามชรา   น่าเสียดาย   ชายแดนไทย










ป.3 เล่ม 2 หน้า  8
ให้กำเนิด   เกิดปัญญา   มาเปลี่ยนแปลง
เสียแรงรัก   มักยากเข็ญ   เห็นความดี
มีศตรู   ผู้ชำนาญ   ปฏิญาณตน

กตัญญูเป็นของดี     กตเวทีน่าชมเชย
จงละเลยเรื่องเกียจคร้าน    อันการงานตั้งหน้าทำ
จะช่วยนำให้รุ่งเรือง    หมู่ชาวเมืองคงชื่นชม

เด็กดีจะต้องช่วยดำรงวงศ์ตระกูล
เราสำนึกตนว่าเป็นคนไทยเสมอไม่ว่าจะอยู่ในเมืองหรือชนบท
เขาเศร้าโศกเสียใจมากที่แม่ของเขาถึงแก่กรรม
ตำรวจชำนาญในการสอบถามเอาความจริงจากศัตรู
ลูกเสือทุกคนจะต้องฝึกฝนเกี่ยวกับการปฐมพยาบาล
เขาปฏิญาณว่าจะสละชีพเพื่อชาติ














ป.3 เล่ม 2 หน้า  9
บทที่  12
ต้องช่วยกัน
คืนวันศุกร์  วีระกับเพชรมักจะเรียนหนังสืออยู่ด้วยกันจนดึก  เพราะวันเสาร์วีระไม้ต้องไปโรงเรียน  คืนนี้เด็กทั้งสองก็ปฏิบัติเหมือนทุกวัน  ลุงไปธุระนอกบ้าน  กลับมาถึงก็พูดว่า “ลูกศิษย์กับอาจารย์ยังไม่นอนอีกหรือ  ดึกแล้วนะ”  เพชรหัวเราะ  “ยังไม่ง่วงเลยครับ  ลุงไปไหนมาครับ”  ลุงนั่งลงแล้วตอบว่า  “ลุงไปนิมนต์ท่านพระครูที่กุฏิของท่านพรุ่งนี้กำนันจะทำบุญเลี้ยงเพลและมีสวดมนต์ตอนเย็นด้วย






















ป.3 เล่ม 2 หน้า  10
ลุงคุยกับท่านเพลินเพิ่งกลับมา  นี่เจ้าเรียนไปถึงไหนแล้วล่ะ”  วีระตอบแทนเพชรว่า “เรียนได้หลายบทแล้วครับเพราะเพชรเขาตั้งใจและมีปฏิภาณดีจึงจำอะไรได้รวดเร็วลุงพูดอย่างอารมณ์ดีว่า  “ดีแล้วหลานเอ๋ย  การเรียนมีประโยชน์มาก  ลุงว่าเจ้าโชคดีนะที่เริ่มเรียนแล้ว แรก ๆ มันอาจจะยากสักหน่อย  เพราะต้องเรียนรู้กฎเกณฑ์ให้แม่นยำก่อน  ต่อไปก็อ่านเขียนได้คล่อง  ข้อสำคัญเจ้าต้องฝึกฝนอุตส่าห์ตั้งหน้าเพียรพยายามเข้า  รู้อะไรให้จริงสักอย่างก็เอาตัวรอดได้”  แล้วลุงก็ท่องกลอนให้ฟังว่า
    อย่าเกียดคร้านการเรียนเร่งอุตส่าห์   	มีวิชาเหมือนมีทรัพย์อยู่นับแสน
จะตกถิ่นฐานใดคงไม่แคลน                 		ถึงคับแค้นก็พอยังประทังตน
อันความรู้รู้กระจ่างแต่อย่างเดียว           		แต่ให้เชี่ยวชาญเถิดตงเกิดผล
อาจจะชักเชิดชูฟูสกนธ์                          		ถึงคนจงพงศ์ไพร่คงได้ดี
เกิดเป็นชายชาวสยามตามวิสัย                		หนังสือไทยก็ไม่รู้ดูบัดสี
ต้องอับอายขายหน้าทั้งตาปี                     		ถึงผู้ดีก็คงด้อยถอยตระกูล
จะต่ำเตี้ยชื่อว่าโฉดช้า                               		จะชักพายศลาภให้สาบสูญ
จะขายหน้าญาติวงศ์พงศ์ประยูร                		จะเพิ่มพูนติฉินคำนินทา
“ผมอยากท่องได้จัง  วีระท่องได้หรือเปล่า  ช่วยสอนให้ฉันบ้างนะ”  วีระพยักหน้า  ลุงลุกขึ้นแล้วพูดว่า  “เอาละลุงจะไปอาบน้ำสวดมนต์ไหว้พระ  วันนี้รู้สึกเพลียจะขอนอนก่อน” แล้วลุงก็เข้าไปในบ้าน












ป.3 เล่ม 2 หน้า  11
เพชรพูดว่า  “ฉันเป็นคนโชคดีจริง ๆ ที่ได้มารู้จักกับครอบครัวของเธอ  ลุงของเธอเป็นคนดีมาก  ขอร้องอะไรที่เป็นประโยชน์  ลุงไม่เคยปฏิเสธเลย  ปฏิบัติต่อครอบครัวของฉันอย่างบริสุทธิ์ใจ  เธอเองก็มีบุญคุณต่อฉันมาก  ฉันนับถือเธอเป็นครูอาจารย์ของฉัน  และฉันสัญญาว่า  จะซื่อสัตย์ต่อครอบครัวของเธอ”  วีระพูดว่า  “คนเรามีอะไรพอจะช่วยได้ก็ช่วยกันไป  ครอบครัวของเธอก็ช่วยงานของลุงได้มาก  เราจะเป็นเพื่อนบ้านที่ดีต่อกันตลอดไป”
“พ่อกับแม่ของฉันพูดว่า  ตั้งแต่มาอยู่ที่นี่ มีบ้าน  มีที่ทำมาหากิน  รู้สึกดีใจเหมือนได้ขึ้นสวรรค์  ก่อนนี้พวกฉันลำบาก  อดมื้อกินมื้อ  ต้องเร่ร่อนเรื่อยมา  มีแต่คนเขารังเกียจเดี๋ยวนี้มีความสุขเหมือนอยู่สวรรค์จริง ๆ พวกฉันจึงรู้สึกสำนึกในบุญคุณของพวกเธอมาก”
“ลุงสอนฉันว่า  เราต้องช่วยเหลือเพื่อนมนุษย์  เท่าที่เราจะช่วยได้  ถ้าเหลือบ่ากว่าแรงเราก็ไม่อาจจะช่วยได้เหมือนกัน  และลุงบอกว่าเราควรช่วยเหลือเขา  เพื่อให้เขาช่วยตัวเองได้อย่างที่ลุงช่วยครอบครัวของเธอ  ก็เป็นการช่วยที่แลกเปลี่ยนกัน  เราช่วยซึ่งกันและกัน” วีระพูด
“พ่อเคยพูดอย่างน้อยใจว่า  ถ้าคับแคบมาก ๆ ไม่มีเงิน
















ป.3 เล่ม 1 หน้า  12
เลี้ยงครอบครัว  พ่ออาจจะหาเงินในทางไม่ดีก็ได้  นี่ลุงของเธอได้กุศลมากที่ช่วยสงเคราะห์ให้ครอบครัวของฉันมีความสุข  พ่อของฉันและฉันจึงไม่เป็นคนชั่ว
“ลุงก็โชคดีที่สงเคราะห์คนดี  ถ้าครอบครัวของเธอเป็นคนไม่ดีไม่ซื่อสัตย์  อาจทำให้ลุงลำบาก  แต่ครอบครัวของเธอกลับทำให้การทำไร่ทำสวนของลุงเจริญรุ่งเรืองเรื่อยมา”
“เมื่อเช้านี้  ฉันดูปฏิทินรู้ว่า  พวกฉันมาอยู่กับเธอที่นี่ห้าเดือนเศษแล้ว  พ่อบอกว่า  ทำงานเพลินจนลืมวันลืมคืนทีเดียว” เพชรพูด
ขณะนั้นเป็นเวลาดึกมากแล้ว  มองไปทางไหนก็มืดสนิท  เพราะเป็นคืนเดือนมืด  บ้านอื่นๆ ดับไฟนอนกัน




















ป.3 เล่ม 2 หน้า  13
หมด  เมื่อเด็กสองคนหยุดพูด  จึงมีแต่ความเงียบสงัด  ได้ยินเสียงจิ้งหรีดและแมลงเล็ก ๆ ร้องอยู่ตามพื้นดินเป็นครั้งคราว  นาน ๆ ค้าวคาวก็บินผ่านไปมา  วีระกับเพชรนั่งทำงานของตนต่อไปเพชรทำงานเสร็จก็นั่งดูรูปภาพในหนังสือ  เขาเห็นภาพพระเจ้าอยู่หัวทรงมงกุฎ  ดูสวยงามเป็นสง่า  บางรูปก็เป็นรูปผู้หญิงสวมชฎาทำท่ารำก็มี  เขานั่งดูภาพอย่างเพลิดเพลินจนลืมเวลา  พอดีวีระนึกขึ้นได้จึงบอกเพชรว่า “ดึกแล้วนะเพชร  เธอยังไม่กลับบ้านหรือ”
“จริงซินะ  แหม  นั่งดูรูปเพลินไปเลย”  เพชรพูดพลางเก็บสมุด  แล้วลุกขึ้นมองไปรอบ ๆ เห็นมืดและเงียบมากก็หน้าเสีย  เขาพูดกับวีระเบา ๆ ว่า “ฉันไม่เคยเดินคนเดียวดึก ๆ อย่างนี้เลยนะ”





















ป.3 เล่ม 2 หน้า  14
วีระพูดว่า “ฉันก็ไม่เคย เธอก็กลัวเหมือนกันหรือเพชร” พอดีหมาที่ข้างบ้านหอนขึ้นพร้อมกัน  เด็กทั้งสองตกใจคว้าสมุดและหนังสือ  หิ้วตะเกียงวิ่งเข้าในบ้าน  ใจเต้นตึ้กตั้กด้วยกันทั้งคู่
“คืนนี้ฉันขอค้างกับเธอนะวีระ  ฉันกลัว”  เพชรพูดเสียงสั่น
“เธอกลัวอะไร” วีระถามเสียงสั่นเหมือนกัน
“กลัวผีน่ะซี”   เพชรตอบเบา ๆ
“ถ้าอย่างนั้นเราต้องรีบสวดมนต์”  วีระพูด

แบบฝึก
ทบทวนคำควบกล้ำ  ร  ล
คำที่ ร  ล  ควบกับ  ก  ข   ค   ด   ป   พ   ออกเสียงกล้ำทั้งตัวหน้าและตัว  ร  ล
ฝึกอ่าน   	กราบ   		เกลือ   		เกลียด   		กระโปรง
ขรุขระ   	ขลาด   		คล่อง   		เคลื่อน
       ครั้ง   		เครื่อง  		เตรียม   		ตรัส
     	เพราะ   		พริก   		เพลิน   		เพลีย
แปรง   		ปรับ   		เปลี่ยว   		ปลูก













ป.3 เล่ม 3 หน้า  15
คำที่มี ร ควบกับ ท ออกเสียงเป็น ซ
ฝึกอ่าน   ทรง   ทราบ   ทรัพย์   ไทร
คำที่มี ร ควบกับ ส และ จ บางคำไม่ออกเสีย ร
จริง   	สร้าง   	เสร็จ   	สระ (น้ำ)
ฝึกอ่านคำที่มี ฎ  ฏ  สะกด  อ่านเหมือน  ด  สะกด (แม่กด)
ฝึกอ่าน   กฎ   มงกุฎ   ปรากฏ
ฝึกอ่านคำที่มีตัวการันต์
พงศ์   จันทร์  ศุกร์   เสาร์
ศิษย์   อาจารย์   กษัตริย์   บริสุทธิ์
อุตส่าห์   อารมณ์   สงเคราะห์   สวรรค์
ฝึกอ่าน
ขาดแคลน   	แดนไพร   	ใช้คล่อง
มองครู    	ดูเพลิน    	เดินพลาด
ขาดครึ่ง   	จึงเปลี่ยน   	เรียนกฎ
หมดทรัพย์   	รับทราบ   	กราบลา
อาจารย์ดี    	มีลูกศิษย์   	คิดสงเคราะห์
เพราะง่วงนัก   	หลักฐานดี   	มีมงกุฎ
สุดวิสัย   	น่าขายหน้า   	อย่าน้อยใจ
ใสบริสุทธิ์   	จงอุตส่าห์   	หน้ากุฏิใหม่








ป.3 เล่ม 2 หน้า  16
ไม่ควรนินทา   	อยู่ชั่วตาปี   	ให้มีลาภยศ
อดมื้อกินมื้อ   	เสียชื่อบัดสี   	ทำดีเพิ่มพูน
มงกุฎคล้ายชฎา          หาความเชี่ยวชาญ
ปฏิภาณว่องไว            ไปนิมนต์พระด้วย
ช่วยซึ่งกันและกัน         จนลืมวันลืมคืน
หมามักจะหอนตอนดึกสงัด
ถ้าอยู่ในที่อับนาน ๆ มักจะเพลีย
ค้างคาวเป็นสัตว์ที่น่ารังเกียจ  เพราะมีกลิ่นเหม็นสาบ
การสวดมนต์ไหว้พระจะช่วยให้อารมณ์ดีขึ้น


















ป.3 เล่ม 2 หน้า  17
บทที่  13
ศรีธนญไชย  เจ้าปัญญา
ตอนเย็นวันเสาร์  ชูใจพาสีเทาไปหามานีและซื้อไอศกรีมไปฝากมานีแท่งหนึ่ง  เขาเห็นมานีกับเจ้าโตนั่งอยู่บนแท่นที่ก่อด้วยอิฐใต้ต้นจำปี  เจ้าโตมองเห็นก่อน  ก็กระโจนเข้าไปหาชูใจ  มันกระดิกหางต้อนรับด้วยความดีใจ  แล้วเล่นกับสีเทา  ชูใจเข้าไปหามานี  จึงเห็นว่ามานีกำลังร้องไห้สะอึกสะอื้นจนตาทั้งสองข้างแดงก่ำ  ชูใจตกใจเข้าไปนั่งใกล้ ๆ แล้วถามว่า  “มานีเป็นอะไร  ทำไมจึงร้องไห้”
มานีเช็ดน้ำตาพลางบอกชูใจว่า  “นกแก้วของฉันหลุดออกจากกรง  บินหนีไปเสียแล้ว”
“แหม ! น่าเสียดายจริง  กำลังพูดเก่งและพูดชัดเจนเสียด้วย  หลุดไปเมื่อไรล่ะ”
“เมื่อเช้านี้เอง  มีนกแก้วบินผ่านมาฝูงหนึ่ง  เจ้าแก้วของฉันตะเกียกตะกายอยากออกมาจากกรง  มันเคยหนีไปอยู่ต้นชมพู่ครั้งหนึ่งแล้วก็กลับมา  คราวนี้พอฉันเปิดกรงจะเอากล้วยน้ำว้าให้มันกิน  มันบินหายลับไปเลย”  พูดแล้วมานีก็ร้องไห้โฮ
















ป.3 เล่ม 2 หน้า  18
พอดีพ่อกลับจากทำงาน  เห็นมานีร้องไห้จึงเดินมาหาชูใจไหว้พ่อของมานีแล้วถามว่า  “คุณน้าไปไหนมาคะ”  พ่อของมานีตอบว่า  “ไปตรวจบัญชีดูหลักฐานการเงินที่ธนาคารจ้ะ  ชูใจมานานแล้วหรือ  มานีเขากำลังเสียใจ  นกแก้วของเขาบินหนีไป”
แล้วหันมาถามมานีว่า  “นี่  ร้องไห้ตั้งแต่เช้ายังไม่หยุดอีกหรือลูก”  มานีโถมตัวเข้าไปหาพ่อ  พ่อประคองมานีไว้  พลางพูดเป็นทำนองปลอบใจ  โดยชี้แจงเหตุผลยืนยันให้มานีหายเศร้าโศก
“พ่อสันนิษฐานว่า  มันคงชะล่าใจบินตามนกแก้วฝูงนั้นไปแน่ ๆ มันคงเหงาอยากได้เพื่อนมานานแล้ว  พอเห็นเพื่อน ๆ เข้าก็คงบินตามไป  พ่อคิดว่า  เมื่อมันเที่ยวกับเพื่อนพอแล้ว  มันคงกลับมาหาลูก  เพราะมันรักลูกมาก”




















ป.3 เล่ม 2 หน้า  19
มานีพูดว่า  “ลูกก็อธิษฐาน  ขอให้คุณพระโปรดช่วยให้มันกลับคืนมาหาลูกด้วย”
ชูใจช่วยปลอบว่า  “มานีก็มีเจ้าโตเป็นเพื่อนอยู่อีกตัวหนึ่งและไม่ช้าเจ้าแก้วก็คงกลับมา  ฉันมีไอศกรีมมาฝากเธอแท่งหนึ่ง  กินเสีย  มันจะละลายหมดแล้ว” เจ้าโตเข้ามาเลียที่เท้าของมานี  ทำท่าประจบอยากกินไอศกริมด้วย  ทำให้มานียิ้มออกมาได้  พ่อพูดว่า  “ถ้าเจ้าแก้วไม่กลับมา  พ่อรับอาสาหานกแก้วตัวใหม่มาให้ลูก  หยุดร้องไห้เสียเถิด  พ่อจะเล่าเรื่องสนุก ๆ ให้ฟัง  จะได้หายกังวล  มานีอยากฟังเรื่องอะไรจ๊ะ”  มานีค่อยมีอารมณ์ดีขึ้น  รับไอศกรีมจากชูใจมากิน  แล้วบอกพ่อว่า  “มานีอยากฟังเรื่องศรีธนญไชยค่ะพ่อเคยเล่าติดต่อกันมาหลายตอนแล้ว  คราวนี้ขอฟังตอนใหม่ที่ตลกมาก ๆ นะคะ”
“ตกลง  พ่อจะเล่าตอนใหม่ให้ลูกและชูใจฟัง”  มานีและชูใจยิ้มอย่างดีใจ  พ่อเล่าเรื่องศรีธนญไชยให้ฟังดังนี้
ศรีธนญไชยเป็นคนเจ้าปัญญามาตั้งแต่เล็ก  เมื่อโตขึ้นก็เข้าไปถวายตัวต่อพระเจ้าแผ่นดิน  ทรงพระนามว่าพระเจ้าทวาละ  และได้ตำแหน่งคนสนิทของพระองค์  เนื่องจากเขาเป็นคนมีสติปัญญาเฉียบแหลม  บางครั้งก็มีเล่ห์เหลี่ยม















ป.3 เล่ม 2 หน้า  20
และฉลาดแกมโกง  เขาจึงมีทั้งคนรักและคนชัง  ศรีธนญไชยมักจะถูกทดลองสติปัญญาอยู่เสมอ  เขาจึงระมัดระวังโดยมิได้ชะล่าใจ  เพราะผู้ที่ชอบทดลองปัญญาเขาบ่อย ๆ นั้นคือพระเจ้าแผ่นดินนั่นเอง  วันหนึ่งพระเจ้าแผ่นดินทรงคิดจะทดลองปัญญาศรีธนญไชยอีก  จึงรับสั่งให้หาคนสนิทอื่น ๆ เข้ามาเฝ้า ฯ  ยกเว้นศรีธนญไชยคนเดียว  แล้วทรงบอกอุบายที่จะทดลองปัญญาศรีธนญไชยให้ทุกคนรู้  และรับสั่งให้ทุกคนไปหาไข่ไก่คนละฟอง  แล้วเอาไปซ่อนไว้ที่หาดทรายริมแม่น้ำโดยไม่ให้ศรีธนญไชยรู้  พอทุกคนจัดแจงเสร็จและซ้อมจนเข้าใจในกลอุบายดีแล้ว  พระเจ้าแผ่นดินก็รับสั่งให้บรรดาคนสนิททุกคน รวมทั้งศรีธนญไชยเข้ามาเฝ้าฯ  พระเจ้าแผ่นดินรับสั่งว่า  จะเสด็จไปสรงน้ำที่แม่น้ำทรงบอกให้ทุกคนตามเสด็จไปเล่นน้ำด้วย




















ป.3 เล่ม 2 หน้า  21
ขณะที่ทุกคนกำลังดำน้ำเล่นและหยอกเย้ากันอย่างสนุกสนานนั้น  พระเจ้าแผ่นดินก็ทรงมีบัญชาว่าให้ทุกคนเป็นไก่ร้อง  กระต๊าก ! กระต๊าก ! แล้ววิ่งขึ้นไปบนฝั่ง  พร้อมกับชูไข่คนละฟอง  ถ้าผู้ไม่มีไข่  จะถูกลงพระราชอาชญาเฆี่ยนจนหลังลายในฐานะที่ออกไข่ไม่ได้  บรรดาคนสนิทที่พระเจ้าแผ่นดินทรงนัดหมายเอาไว้  ก็พากันวิ่งขึ้นไปบนฝั่งพร้อมกับชูไข่ที่ตนซ่อนไว้  แล้วร้องกระต๊าก ! กระต๊าก ! ฝ่ายศรีธนญไชยไม่รู้ในกลอุบาย  แต่เนื่องจากเป็นคนมีสติปัญญา  และปฏิภาณไหวพริบเฉียบไว  ก็รีบวิ่งขึ้นมาร้อง กระโต๊ก ! กระโต๊ก ! บอกว่าตนเป็นไก่ตัวผู้  ออกไข่ไม่ได้  จึงไม่มีไข่  ว่าแล้วก็ไล่กอดปล้ำคนอื่น ๆ ที่เป็นไก่ตัวเมีย  พวกที่ถูกไล่ก็พากันวิ่งหนีวุ่นวาย  พระเจ้าทวาละและบรรดาคนสนิทเห็นศรีธนญไชยสามารถใช้ปฏิภาณไหวพริบเอาตัวรอดได้เช่นนั้น  ก็พากันสรรเสริญว่าสติปัญญาของศรีธนญไชยนั้นช่างประเสริฐ  เป็นเลิศกว่าใครในแผ่นดินและต่างก็รู้สึกขบขันท่าทางของศรีธนญไชยที่ไล่กวดไก่ตัวเมียยิ่งนัก  จึงพากันหัวเราะเฮฮาสนุกสนานไปด้วย  แล้วพระเจ้าทวาละก็ทรงพาคนสนิทเสด็จกลับพระราชวัง
มานีกับชูใจพากันหัวเราะชอบใจ  ต่างพากันขอบคุณ












ป.3 เล่ม 2 หน้า  22
พ่อที่เล่าเรื่องสนุกๆ ให้ฟัง พ่อเห็นมานีหายเศร้าโศกแล้วก็ขึ้นไปบนบ้าน ปล่อยให้ชูใจนั่งคุยกันต่อไป
      “ปิติได้สัตว์เลี้ยงตัวใหม่แล้ว วีระหากระแตมาให้เขาเลี้ยงแทนเจ้าแก่ เวลาปิติไปไหน เขาก็เอากระแตเกาะไหล่ไปด้วย” ชูใจพูด
	มานีพูดว่า “ปิติเคยบอกว่าอยากเลี้ยงอูฐ” ชูใจหัวเราะ “โธ่เอ๋ย ! ปิติยังไม่เคยเห็นอูฐตัวจริงเลย เคยเห็นแต่ในรูป คิดอยากจะเลี้ยงอูฐเสียแล้ว”
	“ฉันเคยเห็นในสวนสัตว์ที่กรุงเทพฯ แล้วล่ะ ลุงบอกว่า มันเป็นสัตว์พาหนะสำหรับเดินทางในทะเลทราย    ปิติคงคิดว่าเลี้ยงง่าย จึงชะล่าใจว่าจะเลี้ยงมันได้”
	ชูใจคุยกับมานีอยู่ครู่หนึ่งก็พาสีเทากลับบ้าน





















ป.3 เล่ม 2 หน้า  23
แบบฝึกหัด
ฝึกผันเทียบเสียงอักษรกลางกับอักษรสูง
ตัวอย่าง
อักษรกลาง
	กำ	ก่ำ	ก้ำ	ก๊ำ	ก๋ำ
อักษรสูง
	ฉำ	ฉ่ำ	ฉ้ำ
กัน – ขัน		แกม – แถม		อาย – สาย
แบ่ง – แหน่ง		เอือม – เหลือม		ไก่ – ไข่
โกง – โถง		เต้า – เฝ้า		ดาย – หมาย
ฝึกอ่านคำที่ใช้ ฐ
อูฐ		อิฐ		ประเสริฐ
สันนิษฐาน	อธิษฐาน	รัฐบาล
ฝึกอ่านคำที่ประวิสรรชนีย์ (คำที่ประสมด้วย สระ – ะ)
กระดิก		กระโดด		กระต๊าก
กระแต		ละลาย		พาหนะ
พระราชวัง	พระองค์	พระนาม
ประคอง	ทะเลทราย	ฐานะ
ตะเกียกตะกาย	สะอึกสะอื้น	กระทบกระทั่ง






ป.3 เล่ม 2 หน้า  24
คำที่มีไปยาลน้อย (ฯ) เวลาอ่านให้อ่านเต็มคำ)
เฝ้าฯ		อ่าน 	เฝ้าทูลละอองธุลีพระบาท
กรุงเทพฯ	อ่าน	กรุงเทพมหานคร
ฝึกอ่าน
ทะเลทราย		ละลายน้ำ	ทำเย้าหยอก
บอกความลับ		จับอูฐไว้	ให้ชมพู่
ดูขบขัน			ยืนยันได้	ไหวพริบดี
	สั่งให้ชัดเจน		ยกเว้นบางอย่าง
	ต้องอ้างเหตุผล		เล่ห์กลมากมาย
	ตั้งใจอธิษฐาน		ธนาคารออมสิน
	กินกล้วยน้ำว้า		พาไปหาที่ซ่อน
	ก่อนนัดหมายกันไว้	อยู่ในพระราชวัง
คนฉลาดแกมโกงคือคนที่ใช้ความฉลาดเอาเปรียบผู้อื่น
เขาทดลองทำงานในตำแหน่งใหม่
เขาเป็นคนมีเล่ห์เหลี่ยมมากทำนองเดียวกับพี่ชายของเขา
ขอให้ทุกท่านโปรดยืนเคารพธงชาติ
เขาเล่นน้ำและดำน้ำกลางแดดนานจนหน้าแดงก่ำ
เขาใช้ไหวพริบแก้ไขปัญหาได้รวดเร็ว
ใครๆ ก็สันนิษฐานว่าศรีธนญไชยต้องได้รับพระราชอาชญาแน่นอน







ป.3 เล่ม 2 หน้า  25
บทที่ 14
รับเสด็จ
	ข่าวใหญ่ที่ทุกคนในอำเภอตื่นเต้นที่สุด ก็คือสมเด็จพระบรมโอรสาธิราชเจ้าฟ้ามหาวชิราลงกรณ์สยามมกุฎราชกุมาร จะเสด็จมาทรงเปิดโงพยาบาลสมเด็จพระยุพราชซึ่งสร้างเสร็จเรียบร้อยแล้ว ทุกคนหน้าตายิ้มแย้มแจ่มใส ต่าเฝ้ารอคอยวันสำคัญที่จะได้เข้าเฝ้าฯ สมเด็จพระยุพราช ไม่ว่าจะไปที่ไหน ใครๆ ก็พูดกันถึงแต่เรื่องนี้ด้วยความชื่นชมยินดี
	ที่โรงเรียน ครูสอนให้นักเรียนทำธงชาติด้วยกระดาษเป็นผืนเล็กๆ และสอนวิธีเข้าเฝ้าฯ ตลอดจนกริยามารยาทที่ต้องสำรวม ไม่แสดงกิริยาหยาบคายในที่ชุมชน
	ครูไพลินสอนให้มานี ชูใจ และดวงแก้วรำถวายพระพร นักเรียนชั้นอื่นฟ้อนรำ และแสดงการละเล่นหลายอย่างถวายสมเด็จพระยุพราชทอดพระเนตร ทางราชการเตรียมจัดงานอย่างมโหฬาร เจ้าหน้าที่จัดบริเวณงานให้สะอาด ประดับธงไตรรงค์และแพรสีต่างๆ เขาสร้างพลับพลาที่ประทับ จัดประดับด้วยดอกไม้และแพรสีอย่างงดงาม ตรง










ป.3 เล่ม 2 หน้า  26
หน้าที่ประทับเป็นลานกว้างสำหรับการแสดงต่างๆ และให้ราษฎรเข้าเฝ้าฯ
	พอถึงวันสำคัญ บรรดาราษฎรทั้งเด็กเล็กหนุ่มสาวและคนแก่เฒ่ามาเฝ้าฯ รอรับเสด็จอย่างคับคั่งตั้งแต่เช้าจนแน่นบริเวณลาน มีราษฎรในท้องที่อื่นมาร่วมด้วยทุกคนถือธงชาติขนาดเล็กทำด้วยกระดาษ ต่างปลื้มปิติที่จะได้ชมพระบารมี เจ้าหน้าที่จัดเตรียมน้ำดื่มและยาไว้บริการอย่างครบถ้วน พอได้เวลาทุกคนก็ได้ยินเสียงเครื่องยนต์ของเฮลิคอปเตอร์ ดังกระหึ่มใกล้เข้ามา ไม่ช้าเฮลิคอปเตอร์ก็ลงจอดที่สนามหญ้าข้างโรงพยาบาล พอใบพัดของเฮลิคอปเตอร์หมุนช้าลง สมเด็จพระยุพราชเสด็จลงจากเฮลิคอปเตอร์ ประธานในพิธีและข้าราชการพากันถวายการตีอนรับบรรดา














ป.3 เล่ม 2 หน้า  27
ราษฎรที่มาเฝ้าฯ รับเสด็จ ต่างโบกธงชาติและเปล่งเสียงไชโยด้วยความปลื้มปิติและจงรักภักดีจนเสียงดังกึกก้องไปทั่วบริเวณ สมเด็จพระยุพราชทรงยิ้มให้ราษฎรที่มีน้ำใจจงรักภักดีมาเฝ้าฯ รับเสด็จอย่างคับคั่ง แล้วเสด็จขึ้นสู่พลับพลาที่ประทับ ประธานกราบถวายบังคมทูลรายงานเรื่องการก่อสร้างโรงพยาบาล แล้วสมเด็จพระยุพราชทรงทำพิธีเปิดแพรคลุมป้าย พระสงฆ์ก็สวดมนต์เพื่อความสวัสดี เสียงฆ้อง กลอง และแตรวงประโคมขึ้นพร้อมกัน นักข่าวหนังสือพิมพ์หลายคนถ่ายรูปการทำพิธีไว้ เพื่อแพร่ภาพและแถลงข่าวให้ประชาชนทั่วไปทราบ
	เมื่อสมเด็จพระยุพราชทรงทำพิธีเสร็จแล้วก็ประทับทอดพระเนตรการแสดงต่างๆ แล้วเสด็จลงจากพลับพลาที่ประทับไปทรงเยี่ยมและทรงปฏิสันถารกับราษฎรโดยทั่วถึง ทำให้ราษฎรปลื้มปิติที่ได้ชมพระบารมีอย่างใกล้ชิด คนแก่บางคนหมอบกราบลงกับพื้นดิน ทุกคนซาบซึ้งใจและจงรักภักดีต่อพระองค์เป็นอย่างยิ่ง พอได้เวลาสมเด็จพระยุพราชก็เสด็จกลับ ทรงโบกพระหัตถ์ให้แก่ราษฎร พวกราษฎรต่างโบกธงและเปล่งเสียงไชโย จนเฮลิคอปเตอร์พระที่นั่งลับตาไป จากนั้นประธานในพิธีก็กล่าวคำปราศรัยต่อ











ป.3 เล่ม 2 หน้า  28
ราษฎร และแถลงเรื่องการให้บริการของโรงพยาบาลให้ประชาชนทราบ แล้วเปิดงานฉลองโรงพยาบาล มีการเล่นแข่งขันเพื่อความสนุกสนานหลายอย่าง เช่น ตะกร้อ ชักเย่อ วิ่งผลัด พวกคนดูพากันนั่งดูบนอัฒจันทร์ที่สร้างขึ้นชั่วคราว ตกกลางคืนมีภาพยนตร์ มวย ซึ่งเขาโฆษณาว่า นักมวยมีชื่อเสียงทั้งนั้นที่มาชกครั้งนี้และมีการประกวดร้องเพลงชิงรางวัลของประธาน มีนักร้องมาร้องเพลงประกวดหลายคน บนเวทีมีการแสดงที่สวยงามหลายอย่าง ประชาชนที่มาเที่ยวงานก็เลือกชมได้ตามอัชฌาสัย
	เพชรมาเที่ยวงานกับลุงและวีระ งานเลิกก็พากันเดินกลับบ้าน















ป.3 เล่ม 2 หน้า  29
	“สมเด็จพระยุพราชทรงมีท่าทางสง่างามและองอาจสมกับที่ทรงเป็นทหาร เมื่อยังทรงพระเยาว์ ลุงเคยเฝ้าฯ ครั้งหนึ่ง ในหลวงและสมเด็จพระราชินีทรงอบรมสั่งสอนพระราชโอรส และพระราชธิดาทุกพระองค์ให้ทรงรักใคร่ห่วงใยประชาชนและไม่ถือพระองค์” ลุงพูด
	“ราษฎรทุกคนก็จงรักภักดีต่อท่านนะครับลุง ผมเห็นคนแก่หลายคนร้องไห้เพราะตื้นตันใจ บางคนกอดขาท่านเสียแน่น ท่านก็ยิ้มและไม่ว่าอะไร” วีระพูด
	เพชรพูดเสริมว่า “พ่อของผมพูดว่าที่เรามีโรงพยาบาลก็เพราะพระบารมีของท่าน”















ป.3 เล่ม 2 หน้า  30
	ลุกพยักหน้าสนับสนุน แล้วกล่าวถึงพระบาทสมเด็จพระเจ้าอยู่หัว “พระเจ้าอยู่หัวทรงทำให้บ้านเมืองพัฒนาขึ้นมาก ราษฎรยากจนก็พระราชทานที่ให้ทำมาหากิน ฝนแล้งที่ไหนพระองค์ก็ทรงส่งเจ้าหน้าที่ไปทำฝนเทียมให้ ราษฎรเดือดร้อนที่ไหนก็เสด็จฯ ไปเยี่ยม ทรงอุทิศพระองค์เพื่อบ้านเมืองและความสุขของราษฎรจริงๆ จะหาพระเจ้าแผ่นดินที่ประเสริฐเช่นนี้ได้ที่ไหนอีกในโลกนี้”
	เพชรได้ฟังแล้ว รู้สึกตื้นตันใจด้วยความปลื้มปิติ ถึงเขาจะยากจน ไม่ได้เรียนหนังสือ แต่เขาก็ยังโชคดี ที่มีคนเมตตาปรานีให้ความช่วยเหลือ ทำให้เขามีความสุขมาก และทุกวันนี้เขามีความสุขยิ่งขึ้น เมื่อรู้แน่แก่ใจว่าเขามีพระเจ้าแผ่นดินที่ประเสริฐยิ่ง

แบบฝึก
ฝึกผันเทียบเสียงอักษรสูงกับอักษรต่ำ
ตัวอย่าง
	อักษรสูง	ขา	ข่า	ข้า
	อักษรต่ำ	คา	ค่า	ค้า
สร้าง – ร้าง		สง – วง












ป.3 เล่ม 2 หน้า  31
	ของ – ฆ้อง		ถ้วน – ม้วน
	แส – แพร		ถ่าย – พาย
	ถอน – ฟ้อน		ขม – คม
	หวย – มวย		เถา – เฒ่า
	ฉิ่ง – ชิง			หนา – นา
ฝึกอ่านคำที่มีตัว ฒ และ ฌ (ดูคำอ่านในประมวลคำ)
เฒ่า	อัฒจันทร์	พัฒนา	อัชฌาสัย
ฝึกอ่านและจำเป็นคำ
แถลง		พัฒนา		อัชฌาสัย
สมเด็จ		พระหัตถ์	ปฏิสันถาร
มโหฬาร	บารมี		พระราชทาน
ยุพราช		พระเนตร	อัฒจันทร์
ชักเย่อ		ไตรรงค์		เฮลิคอปเตอร์
ปราศรัย		อุทิศ		ประธาน
ฝึกอ่านคำที่มีตัวการันต์
เยาว์		อัฒจันทร์	เครื่องยนต์
ไตรรงค์		พระหัตถ์	เฮลิคอปเตอร์
ฝึกอ่าน
แก่เฒ่า		เยาว์วัย		ไตรรงค์








 ป.3 เล่ม 2 หน้า  32
	แตรวง			องอาจ			ยุพราช
	ที่ประทับ		ในพลับพลา		พัฒนาขึ้น
	ตื้นตันใจ		ใช้ผ้าแพร		เผยแพร่ข่าว
	เฝ้าบริการ		ช่วยสานตะกร้อ		ขอพระราชทาน
	งานมโหฬาร		ประธานแถลง		อย่าแกล้งประโคม
	คอยชมฟ้อนรำ		กล่าวคำปราศรัย		ใบพัดเริ่มหมุน
	นักเรียนที่ดีต้องไม่พูดหยาบคาย
	ประชาชนมีความปลื้มใจที่ได้ชมพระบารมีของสมเด็จพระยุพราช
	เจ้าหน้าที่ต้อนรับแสดงอัชฌาสัยอันดีต่อประชาชน
	เขาจัดงานอย่างมโหฬารจนหมดเงินไปมากมาย
	ใบพัดของเฮลิคอปเตอร์ใหญ่กว่าใบพัดของเครื่องบิน
	นักร้องมาชุมนุมกันที่เวทีประกวดกันอย่างคับคั่ง






















ป.3 เล่ม 2 หน้า  33
บทที่ 15
หางานทำ
	วันหนึ่ง พอวีระเลิกเรียนกลับมาถึงบ้าน เขาไหว้ลุงแล้ว ควักกระดาษแผ่นหนึ่งจากกระเป๋าเสื้อส่งให้ลุง พลางบอกว่า ครูใหญ่ส่งจดหมายมาเชิญชวนผู้ปกครองนักเรียนและชาวบ้านร่วมทำบุญทอดกฐินที่วัดตามศรัทธา ลุงอ่านแล้วก็หยิบธนบัตรฉบับละสิบบาทส่งให้วีระไปร่วมทำบุญ เพชรนั่งอยู่ที่นั้นด้วย ท่าทางเขาสนใจมาก ลุงจึงส่งจดหมายของครูใหญ่ให้เพชรอ่าน เพชรก้มลงอ่านแล้วถามวีระว่า
	“ร.ร. และ พ.ศ. นี่คืออะไรวีระ”
	วีระตอบว่า “ร.ร. เป็นตัวย่อของคำว่า โรงเรียน พ.ศ. ก็คือตัวย่อของพุทธศักราช เขาไม่อยากพูดหรือเขียนยาวๆ เขาจึงใช้ตัวย่อ”
	เพชรอ่านจดหมายเข้าใจแล้ว ก็ส่งคืนให้ลุงแล้วนั่งคัดเมล็ดฝ้ายเพื่อทำพันธุ์ต่อไปเงียบๆ ลุงก็นั่งจักตอกต่อไป เช่นกัน ส่วนวีระเอาย่ามใส่เครื่องเรียนไปเก็บและเปลี่ยนเสื้อผ้าบนบ้าน























ป.3 เล่ม 2 หน้า  34
	เพชรอยากจะร่วมทำบุญทอดกฐินด้วย แต่เขาไม่มีเงินระยะนี้พ่อกับแม่ต้องใช้เงินมาก เพราะน้องคนเล็กเป็นไข้เลือดออก ต้องไปให้แพทย์รักษา และเสียค่ายาไปมาก เพชรจึงไม่อยากรบกวนพ่อแม่ เขาอยากจะมีไม้เท้ากายสิทธิ์เหมือนสุดสาคร จะได้มีอำนาจทำอะไรได้อย่างใจปรารถนา แต่เพชรคิดว่าเป็นไปไม่ได้ จึงเปลี่ยนใจคิดวิธีที่จะหาเงิน ในที่สุดก็นึกออกว่า เขาจะไปรับจ้างล้างถ้วยชามที่ร้านขายก๋วยเตี๋ยวสักสองสามวัน คงจะได้เงินนบ้าง กลางวันช่วยลุงและพ่อทำงาน ตอนหัวค่ำจึงไปรับจ้างล้างชาม
	เมื่อเขาคัดเมล็ดพันธุ์ฝ้ายเสร็จ และเก็บใส่กระป๋องปิดฝาไว้เรียบร้อยก็กลับบ้าน อาบน้ำกินข้าวแล้วคว้าสมุดหนังสือ














ป.3 เล่ม 2 หน้า  35
ทำทีจะไปเรียนกับวีระเช่นเคย พอลับตาคน เพชรก็เอาเครื่องเรียนซ่อนไว้ที่พุ่มไม้ แล้ววิ่งอย่างเร็วเข้าไปในตลาด
	ร้านอาหารแห่งหนึ่งมีลูกค้ามาอุดหนุนมาก เขาต้องการคนล้างถ้วยชามหลายคน จึงรับเพชรไว้ทำงาน เพชรเริ่มทำงานตั้งแต่หนึ่งทุ่มจนถึงสามทุ่ม เจ้าของร้านคิดเหมาค่าจ้างให้แปดบาท แล้วชมว่าเพชรล้างชามสะอาดดี วันหลังให้มาล้างอีก เพชรได้เงินแล้วรีบกลับบ้าน ขากลับเขารู้สึกกลัวมาก แต่สู้ข่มใจ รีบวิ่งอย่างไม่คิดชีวิตจนถึงบ้าน พ่อกับแม่คิดว่าเพชรไปเรียนหนังสือกับวีระอย่างเคย ก็มิได้ซักถาม เพราะเขากลับมาเวลาไล่เลี่ยกันทุกคืน รุ่งขึ้นเพชร














ป.3 เล่ม 2 หน้า  36
รีบกระวีกระวาดนำเงินแปดบาทฝากวีระไปสมทบทำบุญทอดกฐิน เขาถือเงินพนมมือขึ้นเหนือศรีษะ ในใจก็อธิษฐานถึงแต่สิ่งที่ดีงาม วีระนึกว่าพ่อกับแม่ของเพชรให้เขานำเงินมาร่วมทำบุญ วีระกล่าวคำสาธุอนุโมทนาด้วย แล้วรีบไปโรงเรียน
	เพชรรู้สึกอิ่มเอิบใจ เขาทำงานอย่างมีความสุข และนึกในใจว่า จะช่วยพ่อกับแม่หาเงินสักห้าหกคืน ตกเย็นเพชรก็ไปรับจ้างที่ร้านอาหารอีก เพชรแอบมารับจ้างอีกสามคืน วีระก็สงสัยเพราะไม่เห็นเพชรมาเรียนหนังสือหลายวัน จึงไปตามหาเพชรที่บ้าน พอพ่อกับแม่ของเพชรรู้ว่าเพชรหายไป ไม่ได้ไปเรียนหนังสือก็ตกใจ วีระรีบวิ่งกลับไปบอกลุง ทุกคนพากันตกใจ แต่ไม่รู้ว่าจะไปตามเพชรที่ไหน จึงได้แต่นั่งปรึกษากัน ลุงว่ารอไปอีกนิดหน่อย ถ้าเพชรไม่กลับมาก็จะไปแจ้งความที่สถานีตำรวจ พอสามทุ่มเศษเพชรก็กระหืดกระหอบมาถึงบ้าน เขาถือถุงกระดาษมาด้วยถุงหนึ่ง พอเห็นพ่อแม่ ลุงและวีระนั่งอยู่ก็ตกใจ จึงเข้ามาสารภาพผิดและเล่าให้ฟังว่า เขาไปรับจ้างล้างชาม เพื่อหาเงินมาทำบุญ และให้แม่ซื้อยารักษาน้อง ทุกคนพากันตื้นตันใจ แม่กอดเพชรไว้แล้วพูดว่า











ป.3 เล่ม 2 หน้า  37
	“เจ้าหวังดีต่อพ่อแม่และน้อง แต่ทำอย่างนี้ไม่ดี ทีหลังจะทำอะไรต้องบอกพ่อแม่ หรือลุง หรือวีรเสียก่อน นี่เจ้ากลับมาบ้านกลางค่ำกลางคืนอย่างนี้ เผื่อเป็นอะไรไปพ่อแม่จะเสียใจมาก เจ้าอย่าชะล่าใจว่าไม่มีอันตราย”
	“เจ้าขัดสนเรื่องเงิน ทำไมไม่บอกลุง ลุงเคยใจไม้ไส้ระกำกับพวกเจ้าหรือก็เปล่า ทีหลังอย่าปิดบังลุง ใครเจ็บไข้ได้ป่วย ขอให้บอกลุงรู้ด้วย” ลุงพูด
	เพชรกราบขอโทษลุงกับพ่อแม่ของเขา และขอโทษวีระ เขาสัญญาว่า ต่อไปถ้าจะทำอะไร จะบอกให้ทุกคนทราบ ลุงพูดว่า
	“ไม่มีใครเอาโทษทัณฑ์อะไรกับเจ้าดอก แต่ทุกคนเป็นห่วงเจ้า กลัวจะเป็นอันตรายไป”
	เพชรยิ้มแล้วเล่าว่า คนมากินอาหารจำนวนไม่เท่ากัน บางวันมากบางวันน้อย เจ้าของร้านก็ให้ค่าแรงแก่เขาตามสัดส่วน วันนี้เจ้าของร้านแบ่งอาหารให้เขาถุงหนึ่ง เพชรชูถุงอาหารให้ลุงและบอกว่าปลาทอดกรอบราดพริก
	เพชรหยิบธนบัตรและเศษสตางค์ทั้งหมดที่หาได้จะให้แม่ เขาคลี่ธนบัตรใบละสิบบาทออกดูแล้วพูดว่า









ป.3 เล่ม 2 หน้า  38
	“ผมเพิ่งได้จับธนบัตรใบละสิบบาทคราวนี้เอง” เขาชี้ที่ธนบัตรแล้วถามวีระว่า
	“รูปในธนบัตรนี้ เป็นรูปในหลวงใช่ไหม” วีระตอบว่า “ใช่”
	เพชรถามต่อไปว่า “แล้วนกที่กางปีกบินอยู่ที่มุมบนข้างซ้าย นี่นกอะไร”
	วีระก็ไม่รู้จัก ลุงจึงบอกว่า นกชนิดนี้เรียกว่า ครุฑ แล้วถามเพชรว่า เพชรรู้จักสัตว์ที่นั่งอ้าปาก เห็นฟันเป็นแถวๆ หรือไม่ เพชรหัวเราตอบว่า















ป.3 เล่ม 2 หน้า  39
	รู้จักครับ เขาเรียกว่า สิงห์ ผมเคยเห็นรูปปั้นตามบันไดโบสถ์”
	ทุกคนรู้สึกสบายใจ ลุงสนทนากับพ่อและแม่ของเพชรอยู่ครู่หนึ่ง จึงพาวีระกลับบ้าน ก่อนกลับลุงกำชับเพชรให้ไปเรียนหนังสืออย่างเคย เพราะถ้าไม่เรียนนานๆ จะลืมหนังสือ เพชรก็รับคำ

แบบฝึก
ฝึกผันเทียบเสียงอักษรสูงกับอักษรต่ำ
ตัวอย่าง
	อักษรสูง	ขา	ข่า	ข้า
	อักษรต่ำ	คา	ค่า	ค้า
สน – ซน	เผื่อ – เพื่อ	ฝ้าย – คาย
ขาว – คราว	หา – มา		ฉาย – ยาย
ไข – ไซ		ถ่อ – ย่อ		ฝ้าย – ซ้าย
เหมา – เมา	ไข้ – ใคร	ไหม้ – ไม้
หัว – รัว		หลัง – รัง	หนุ่ม – ทุ่ม
ฝึกอ่านคำที่สะกดด้วย ท ออกเสียงเหมือน ด สะกด (แม่กด)
พุทธ		แพทย์		บท










ป.3 เล่ม 2 หน้า  40
	บาท		ปรอท		สนิท
	ศรัทธา		พยาบาท	มารยาท
ฝึกอ่านคำที่ใช้ ธ	ฑ   ณ
สาธุ		ศรัทธา		พุทธศักราช
กายสิทธิ์	ครุฑ		ทัณฑ์
โกรธ		อาวุธ		ปฏิเสธ
ฝึกอ่านคำที่มีตัวการันต์
ทัณฑ์		สตางค์		แพทย์		สิงห์
โบสถ์		พันธุ์		กายสิทธิ์	การันต์
ฝึกอ่านอักษรย่อ
ร.ร.	อ่านว่า	โรง – เรียน
พ.ศ.	   ”	พุด – ทะ – สัก – กะ – หราด
ด.ช.	   ”	เด็ก – ชาย
ด.ญ.   	   ”	เด็กหญิง
ฝึกอ่าน
นั่งเหงา		เบาแรง		แกล้งทุ่ม
พุ่มไม้		ข่มใจ		ในโบสถ์
โทษทัณฑ์	พันธุ์ดี		มีค่าแรง
แจ้งความไว้	ได้อุดหนุน	ทำบุญกฐิน
กินก๋วยเตี๋ยว	เคี้ยวดังกรอบ	ชอบซักถาม




ป.3 เล่ม 2 หน้า  41
	ตามสัดส่วน		ควรสาธุ		อนุโมทนา
	ศรัทธาแรง		แบ่งสตางค์	นั่งสนทนา
	โบสถ์หลังนี้สร้างเมื่อพุทธศักราช 2502
	เขาทำทีเป็นส่งธนบัตรให้แม่ค้าขายผัก
	ฉันมีความอิ่มเอิบใจที่ได้ทำบุญกฐิน
	ในวันรุ่งขึ้นเขาก็มาสารภาพว่าเขาทำไปเพราะเขาขัดสนเงินทอง
	ทุกคนศรัทธาต่อศาสนา
	เมื่อเห็นใครทำบุญเราก็อนุโมทนาด้วย




















ป.3 เล่ม 2 หน้า  42
บทที่ 16
เมขลากับรามสูร
	มานีกลับจากโรงเรียน มาถึงบ้านไหว้แม่แล้วถามว่า “แม่คะ เสียงฟ้าร้องคือเสียงยักษ์ขว้างขวานใช่ไหมคะ” แม่กำลังคั้นกะทิ ได้ยินมานีถามก็ยิ้มแล้วพูดว่า “ใครบอกลูกจ๊ะ”
	มานีนั่งลงข้างแม่ “ดวงแก้วค่ะ เขาบอกว่ายักษ์รามสูร” “มันเป็นนิทานเล่าสอดคล้องกับธรรมชาติเท่านั้นเอง” แม่ตอบ
	“มานีชอบฟังค่ะแม่ เมื่อวันก่อนพ่อก็เล่าเรื่องศรีธนญไชยให้ลูกฟัง แม่เล่าเรื่องรามสูรให้มานีฟังหน่อยซิคะ”
	“ลูกเอากระเป๋าหนังสือไปเก็บ แล้วเปลี่ยนเสื้อผ้าเสียก่อนนะจ๊ะ” แม่บอก มานีรีบทำตาม แล้วมานั่งฟังแม่เล่าเรื่อง แม่ว่ามานีควรนั่งทำงานไปด้วย ฟังไปด้วย ก็จะได้ประโยชน์ แล้วแม่ให้มานีหั่นเนื้อหมู และหั่นถั่วฝักยาวไว้ผัด มานีก็เต็มใจทำ แม่ทำอาหารพลางเล่าเรื่องให้มานีฟัง ดีงนี้










 ป.3 เล่ม 2 หน้า  43
	ฟ้าแลบ ฟ้าร้อง และฟ้าผ่าเป็นปรากฏการณ์ตามธรรมชาติ แต่คนโบราณมักจะเล่ากันเป็นนิทานว่า ยักษ์ชื่อรามสูรไล่จับนางฟ้าชื่อเมขลา นางเมขลามีแก้วมณีดวงหนึ่ง มีประกายพรายแพรวงดงามมาก นางมักจะถือแก้วมณีมาโยนเล่นตามกลีบเมฆ ฝ่ายรามสูรเป็นยักษ์ที่ใจโหดเหี้ยม มีขวานเป็อาวุธ ชอบเหาะเที่ยวไปมาในกลีบเมฆ พอเห็นแสงแก้วมณีของนงเมขลาเข้า ก็ชอบใจดังคำกลอนว่า
		รวดเร็วดังหนึ่งลมพัด		เฉวียนฉวัดไปในเวหา
เยี่ยมออกจากกลีบเมฆา				อสุราเห็นแก้วแววไว
ซึ่งนางเมขลาโยนเล่น				ยิ่งเห็นยิ่งชอบอัชฌาสัย
ยิ่งพิศยิงคิดต้องใจ				จะใคร่ได้ดวงจินดา













ป.3 เล่ม 2 หน้า  44
รามสูรจึงขอแก้วมณีจากนางเมขลา นางเมขลาไม่ยอมให้ รามสูรโกรธจึงไล่แย่ง นางเมขลาหลบหลีกได้วิ่งไวมากแล้วชูแก้วมณีล่อหลอกรามสูร ทำให้รามสูรโกรธ จึงขว้างขวานหมายจะฆ่านางเมขลาเสีย แต่นางเมขลาว่องไวหลบหลีกได้ทันดังคำกลอนต่อไปนี้
		เมื่อนั้น			นวลนางเมขลามารศรี
	เลี้ยวล้อรามสูรอสุรี		กรโยนมณีจินดา
	ทำทีประหนึ่งจะให้แก้ว		กลอกแสงพรายแพรวบนหัตถา
	ครั้นรามสูรไล่เลี้ยวมา		กัลยารำล่ออสุรี
	นางแกล้งเลี้ยวลัดฉวัดเฉวียน	เวียนไปตามจักรราศี
	มือหนึ่งชูแก้วมณี		ทำทีเยาะเย้ยอสุรา











ป.3 เล่ม 2 หน้า  45
		บัดนั้น			จึ่งรามสูรยักษา
	ครั้นแสงแก้วแวววับจับตา	อสุรากริ้วโกรธคือไฟ
	เหม่ เหม่ นางเมขลานารี		กูจะล้างชีวีเสียให้ได้
	กวัดแกว่งขวานเพชรดังเปลวไฟ	ก็ขว้างไปด้วยกำลังฤทธิ์
	มิได้ต้องกายกัลยา		ยักษาเดือดดาลทะยานจิต
	โลดไล่พัลวันกระชั้นชิด		ตามติดคว้าไขว่เยาวมาลย์

	แสงแก้วมณีของนางเมขลา ก็คือฟ้าแลบซึ่งเป็นประกายแปลบปลาบ รามสูรขว้างขวาน เสียงขวานแหวกอากาศดังกึกก้อง ก็คือฟ้าร้อง รามสูรจับเมขลาไม่ได้สักที ต้องไล่จับกันอยู่จนบัดนี้ จึงเห็นฟ้าแลบ และได้ยินเสียงฟ้าร้องอยู่ตลอดมาเช่นกัน
	“เรื่องนี้เป็นนิทาน มานีฟังสนุกๆ นะจ๊ะ อย่าคิดไปชวนนางเมขลาหนีรามสูรเข้าล่ะ” แม่พูดพลางหัวเราะ “สาเหตุที่เกิดฟ้าแลบ ฟ้าร้อง ลูคงได้เรียนจากคุณครูแล้ว ใช่ไหมจ๊ะ”
	“ค่ะแม่ คุณครูสอนว่า เป็นแสงละเสียงที่เกิดจากการเคลื่อนที่ของไฟฟ้าในอากาศ แต่ไม่สนุกเหมือนเมขลากับรามสูรที่แม่เล่าเลยค่ะ” มานีตอบ
	“นิทานก็สนุกซิจ๊ะ แต่เราจะสนุกอยู่ตลอดเวลา






ป.3 เล่ม 2 หน้า  46
ไม่ได้ เราต้องรู้ความจริง เพราะความจริงเป็นประโยชน์ต่อเรา” แม่พูดพลางปรุงอาหารไปพลาง
	“แต่นิทานก็สอนเราได้เหมือนกันใช่ไหมคะแม่ วันก่อนย่าของชูใจเล่าเรื่องโสนน้อยเรือนงามให้ลูกกับชูใจฟัง ย่าบอกว่าจะทำดีกับใครต้องดูเสียก่อน เพราะบางทีอาจเป็นภัยแก่เราได้ เหมือนเจ้าหญิงโสนน้อยกับนางคุลา เจ้าหญิงโสนน้อยเมตตาปราณีต่อนางคุลา แต่ผลลัพธ์ก็คือ เจ้าหญิงต้องลำบากเสียหลายครั้ง”
	“ถูกแล้วลูก นิทานมีเรื่องสอนและเตือนไม่ให้เราชะล่าใจ” แม่ตอบรับพลางใช้ทัพพีคนแกงในหม้อ
	“ย่าของชูใจเล่านิทานให้ชูใจฟังบ่อยๆ มานีนี่อาภัพนะคะแม่ ไม่มีย่ามาอยู่ด้วยเหมือนชูใจ” มานีทำหน้าเศร้า














ป.3 เล่ม 2 หน้า  47
	แม่หัวเราะ “หยุดเทอมนี้ ให้พ่อพามานีไปชวนย่ามาอยู่ด้วยซีจ๊ะ”
	มานีได้ฟังก็หน้าบานรีบรันคำแม่ พอดีแม่ยกหม้อแกงลงจากเตา มานีเห็นแกงมากเกือบเต็มหม้อจึงถามว่า
	“แม่ทำอาหารใส่บาตรด้วยใช่ไหมคะ”
	“จ๊ะ........ระยะนี้มีพระและเณรมาบิณฑบาตผ่านหน้าบ้านเราหลายรูป”
	“วันหลัง แม่ทำก๋วยเตี๋ยวใส่บาตรบ้างซีคะ มานีจะได้กินก๋วยเตี๋ยวด้วย”
	แม่รู้สึกขันคำพูดของมานีจึงหัวเราะ

แบบฝึก
ฝึกผันเทียบเสียงอักษรสูง กลาง และต่ำ
ตัวอย่าง
อักษรกลาง	กู	กู่	กู้	กู๊	กู๋
อักษรสูง	สู	สู่	สู้
อักษรต่ำ	คู	คู่	คู้
จั่ว – ถั่ว – ทั่ว		ป้า – ฝ้า – ฟ้า
บ่า – ฝ่า – น่า		แกว่ง – แห่ง – แท่ง








ป.3 เล่ม 2 หน้า  48
ฝึกอ่านคำที่มีตัวสะกดในแม่เกย (ย สะกด) และแม่เกอว (ว สะกด)
กาย	พราย	แพรว	แวว
เปลว	เย้ย	ฝ้าย	หมาย
จ่าย	คาว	ตาย	อาย
แล้ว	โปรย	สร้อย	เขี้ยว
ฝึกอ่านคำที่ใช้ พ
ทัพพี	อาภัพ	ภาพ	เคารพ
พัลวัน	พิศ	พิษ	ผลลัพธ์
ฝึกอ่านคำที่ใช้ ฏ ต สะกด อ่านเหมือน ด สะกด (แม่กด)
หัตถา		ปรากฎารณ์
ฝึกอ่านคำที่มีความหมายเหมือนกันหรือคล้ายกัน
ชีวี	-	ชีวิต
แก่	-	เฒ่า	-	ชรา
ให้ 	-	อุทิศ	-	บริจาค
มือ	-	กร	-	หัตถ์
กู	-	ข้า	-	ฉัน	-	ผม











ป.3 เล่ม 2 หน้า  49
นวลนาง	-	นารี	-	มารศรี	-	กัลยา	-	เยาวมาลย์
แวววับ		-	แววไว	-	พรายแพรว
 ฝึกอ่าน
ทัพพี		มณี		ชีวี		มีกลีบ
รีบเหาะ		เพาะถั่ว		กลัวยักษ์	ฝักมีด
คิดลัด		ผัดหน้า		ฟ้าผ่า		นางฟ้า
นารี		พัลวัน		กัลยา		มารศรี
	ทัพพีตักข้าว		สีขาวแวววับ
	ผลลัพธ์ถูกต้อง		สอดคล้องกันดี
	มีใจโหดเหี้ยม		เตรียมบิณฑบาต
	ฟ้าแลบบาดตา		ฟ้าผ่าน่ากลัว
ฉันกลัวเสียงฟ้าร้องและฟ้าแลบมาก
อย่าเยาะเย้ยเมื่อเพื่อนทำผิดพลาด
น้องชายของฉันจะบวชเณร
คำว่า นวลนาง เยาวมาลย์ กัลยา นารีและมารศรี หมายถึงผู้หญิง
ลมพัดใบไม้กวัดแกว่งไปมา
โลกเราหมุนอยู่ในจักรราศรี
เขาเป็นคนอาภัพที่ไม่มีใครช่วยเหลือสนับสนุน
โจรฆ่าคนอย่างโหดเหี้ยม








ป.3 เล่ม 2 หน้า  50
บทที่ 17
เที่ยวชายทะเล
			ผลิตผลจากไร่กำไรมาก
ลุงจึงอยากให้บำเหน็จกันทั่วหน้า
จึงจัดสรรแบ่งกำไรในอัตรา
ต่างยินดีปรีดากันทุกคน
เงินยังเหลือลุงว่าพาหลานเที่ยว
ดูทะเลน้ำเขียวเล่นสักหน
คมนาคมดีมีรถยนต์
ทุกแห่งหนไปได้สบายกระไร
วีระว่าอยากพาเพื่อนไปด้วย
ลุงก็ช่วยรับรองดูแลให้
เพชร มานะ มานี และชูใจ
ปิติก็ได้ไปเที่ยวด้วยกัน
ป้าหาของฝากน้องให้พร้อมสรรพ
รถมารับเช้าวันเสาร์ไม่แปรผัน
ออกแล่นฉิวลิ่วสู่ที่หมายพลัน









ป.3 เล่ม 2 หน้า  51
		ต่างสุขสันต์ลุงหลานสำราญใจ
		ลุงชี้ให้หลานดูแนวภูเขา
		กั้นเขตเรากับพม่าเป็นทิวใหญ่
		ยาวเป็นพืดสูงเด่นแลเห็นไกล
		เกือบสุดใต้ของประเทศเขตพรมแดน
		ถึงประจวบคีรีขันธ์ตะวันบ่าย
		พบน้องชายป้าสะใภ้ใจดีแสน
		ให้พักบ้านหลังใหญ่ไม่ขาดแคลน
		อยู่สบายเหมือนแม้นอยู่บ้านตน
		เป็นหมู่บ้านเรียงรายริมชายหาด
		ดูสะอาดเรียบร้อยทุกแห่งหน

















ป.3 เล่ม 2 หน้า  52
		เขาเลี้ยงชีพด้วยประมงกันทุกคน
		ไม่มีใครขัดสนเพราะหมั่นเพียร
		เด็กตื่นเต้นเห็นทะเลแสนกว้างใหญ่
		อ่าวโค้งไกลเห็นเรือเกลื่อนเหมือนภาพเขียน
		นกนางนวลโผผินบินวนเวียน
		บ้างหันเหียนเป็นหมู่อยู่แสนไกล
		ลุงพาหลานเดินเลียบเลาะริมหาด
		คลื่นซัดสาดกระเซ็นฟองละอองใส
		เก็บเปลือกหอยสีสวยฝากใครใคร
		บ้างวิ่งไล่ปูลมล้มทับกัน
		เด็ก เด็ก ว่าน้ำทะเลรสเค็มเหลือ
		ยักกับเกลือเจือปนในน้ำนั่น
		ลุงจึงเล่านิทานดึกดำบรรพ์
		เทวดาสาปสรรเค็มระคน
		มีภูเขาหลายลูกคนถูกสาป
		เพราะใจบาปหยาบคายร้ายสับสน
		แบ่งดินแดนเป็นทวีปทั่วสกล
		ทั้งผู้คนผิวพรรณต่างกันไป
		แล้วลุงพาหลานลงอาบน้ำเล่น






ฃ

ป.3 เล่ม 2 หน้า  53
		ที่ว่ายน้ำไม่เป็นเล่นใกล้ใกล้
		บ้างดำผุดดำว่ายสบายใจ
		เป็นครู่ใหญ่จึงกลับบ้านกินข้าวปลา
		ได้ลิ้มลองของทะเล กุ้ง ปู หอย
		แสนอร่อยรสเลิศเป็นหนักหนา
		กินเสร็จช่วยกันเก็บกวาดสะอาดตา
		แล้วนั่งลงสนทนาที่หาดทราย
แสงจันทร์ผ่องส่องพื้นทะเลกว้าง
ดูเวิ้งว้างห่างไกลจนใจหาย



















ป.3 เล่ม 2 หน้า  54
		เรือหาปลาแลลิบอยู่เรียงราย
		มองดูคล้ายดวงประทีปประดับทะเล
		ลุงเล่าว่าเรือหาปลาเวลากลับ
		มากมายเหมือนกองทัพใช่แสร้งเส
		ปลาติดโป๊ะ แห อวน เอามาเท
		เป็นสินค้าส่งเร่ขายทั่วไทย
		วันรุ่งขึ้นถึงเวลาจะลาจาก
		เจ้าของบ้านมีของฝากถุงใหญ่ใหญ่
		ทั้งปลาหมึก กุ้งแห้ง แบ่งให้ไป
		ลุงขอบใจชวนหลานกล่าวคำลา


















ป.3 เล่ม 2 หน้า  55
		แล้วขึ้นรถกลับถึงบ้านเวลาบ่าย
		ลุงส่งหลานทุกรายแสนหรรษา
		ทั้งพ่อ แม่ ย่า ยาย ต่างปรีดา
		ได้กุ้งปลาเป็นของฝากมากทุกคน
		เด็ก เด็ก ต่างเล่าเรื่องไปเที่ยวเตร่
		ชายทะเลแสนสุขทุกแห่งหน
		ต่างขอบคุณน้ำใจลุงเหลือล้น
		ขอให้ผลผลิตดีทุกปีเอย




















ป.3 เล่ม 2 หน้า  56
แบบฝึก
ฝึกอ่านคำที่สะกดด้วย พ ป (ตัวสะกดในแม่กบไม่ตรงแม่)
ชีพ	ทัพ	สรรพ	ทรัพย์	ภาพ	บาป
สาป	ประทีป		รูป	สรุป	ทวีป	ธูป
ฝึกอ่านตัวที่มี ร หัน
หรรษา		จัดสรร		สรรพ
ดึกดำบรรพ์	ผิวพรรณ	สาปสรร
ฝึกอ่านคำที่ใช้ไม้ตรี (๊)
โป๊ะ		โต๊ะ		ปี๊บ		จ๊ะ	ตุ๊กตา
กระต๊าก		กระโต๊ก		ร้องเจี๊ยก	น้ำมันก๊าด
ฝึกอ่าน
ผิวพรรณ	จัดสรร		แปรผัน
ขาดแคลน	ดินแดน		แสร้งเส
สุขสันต์		สอดคล้อง	แปลบปลาบ
พราวแพรว	โหดเหี้ยม	ขัดสน
แววไว		ไล่เลี่ย		อิ่มเอิบ
เติบโต		ยืนยัน		ชัดเจน
นัดหมาย	เพิ่มพูน		เพลิดเพลิน









ป.3 เล่ม 2 หน้า  57
	เชื่อถือ		ยึดมั่น		สอบถาม
	บาดแผล	ยากเข็ญ		เปลี่ยนแปลง
	เกียจคร้าน	ฝึกฝน		ชื่นชม
	เกี่ยวข้อง	แม่นยำ		กวดขัน
	ร่าเริง		พักแรม		กว้างขวาง
	ฟุ่มเฟือย	ไต่ถาม		ไกล่เกลี่ย
	น้ำกระเซ็น		เป็นละออง
	เจ้าของบ้าน		ผ่านพรมแดน
	ขาดแคลนเงิน		เดินเที่ยวเตร่
	ชาวประมงน้ำเค็มใช้อวนจับปลาในโป๊ะ
	ลมพัดน้ำทะเลเป็นคลื่นใหญ่ซัดชายฝั่งดังน่ากลัว
	ลูกเสือได้รับเหรียญกล้าหาญเป็นบำเหน็จความชอบ
	ทะเลกว้างใหญ่ดูเวิ้งว้างน่ากลัว
	มนุษย์สมัยดึกดำบรรพ์ใช้หินเป็นอาวุธ





ป.3 เล่ม 2 หน้า  58
บทที่ 18
ผู้กล่าหาญ
	เจ้าของร้านอาหารพอใจการทำงานของเพชร จึงมาตามให้ไปทำงานอีก และจะเพิ่มค่าจ้างให้เป็นครั้งละสิบบาท ลุงรู้จักมักคุ้นกับเจ้าของร้านดี และเห็นว่าเพชรอ่านหนังสือได้บ้างแล้ว สมควรจะไปทำงานหาเงินช่วยพ่อแม่บ้าง จึงอนุญาตให้ไปทำงาเฉพาะคืนวันจันทร์ วันพุธและวันศุกร์ ตั้งแต่เวลา 18.00 น. ถึง 21.00 น.
	เพชรดีใจที่จะได้ไปหาเงินช่วยพ่อแม่อีกแรงหนึ่ง และเห็นว่าเวลาสามทุ่มยังไม่ดึกนัก คงมีคนเดินผ่านไปมาพอจะเป็นเพื่อร่วมเดินทางกลับบ้านได้ เพชรคิดว่าคงจะช่วยพ่อแม่หาเงินได้เฉลี่ยสัปดาห์ละสามสิบบาท ถ้าเขาเรียนหนังสือได้มากแล้ว จะขออนุญาตลุงไปทั้งห้าคืน ตั้งแต่วันจันทร์ถึงวันศุกร์ และจะเรียนหนังสือเฉพาะวันเสาร์และวันอาทิตย์ก็พอ
	คืนหนึ่ง มีแขกมาอุดหนุนที่ร้านมากกว่าปกติ เจ้าของร้านจึงขอให้เพชรทำงานต่ออีกสักหนึ่งชั่วโมง จะให้ค่าแรง










ป.3 เล่ม 2 หน้า  59
เพิ่มอีกห้าบาท เพชรดีใจมากที่จะได้เงินถึงสิบห้าบาท เขาทำงานต่อจนเวลาประมาณ 22 น.เศษ จึงกลับบ้าน พอเดินพ้นตลาด เห็นบ้านเรือนส่วนใหญ่ปิดไฟนอนกันเงียบ เพชรจึงเดินตัดไปด้านหลังที่ทำการไปรษณีย์ พอจะข้ามสะพาน เขามองเห็นชายสองคนยืนซุ่มอยู่ใต้ซุ้มไม้ริมถนน ไฟฟ้าตามถนนมีแสงสลัวๆ ทำให้มองเห็นหน้าชายสองคนนั้นไม่ถนัด เพชรใจหายคิดว่าขโมยดักปล้นเงิน จึงแอบดูที่พุ่มไม้ข้างรั้ว ชายสองคนยืนซุบซิบกันอยู่อย่างมีพิรุธ เพชรปักใจว่าทั้งสองคนต้องเป็นคนร้ายแน่ เขายืนนิ่งไม่กล้ากระดุกกระดิก เพชรรีบกลัดกระดุมกระเป๋าเสื้อที่ใส่เงินและกุมไว้แน่น ใจนึกภาวนาขอให้มีตำรวจหรือผู้คนเดินผ่านมา แต่ไม่มีใครเดินผ่านมาสักคนเดียว ทันใดนั้นเสียงระฆังที่















ป.3 เล่ม 2 หน้า  60
สถานีตำรวจบอกเวลา 23.00 น. ชายสองคนลอดรั้วเข้าไปในที่ทำการไปรษณีย์ คนหนึ่งหิ้วปี๊บเข้าไปด้วย เพชรมองเห็นคล้ายๆ ปี๊บน้ำมันก๊าด สัครู่หนึ่งเขาได้ยินเสียงคนร้องอย่างเจ็บปวด เพชรไม่รอช้า รีบวิ่งไปที่สถานีตำรวจโดยเร็วแล้วเล่าเหตุการณ์ที่เขาได้พบให้ตำรวจฟัง ตำรวจสามนายจึงรีบรุดไปยังที่เกิดเหตุพร้อมกับเพชร
	ตำรวจและเพชรเสียเวลาหลายนาทีกว่าจะไปถึงที่ทำการไปรษณีย์ เขาเข้าไปอย่างเงียบๆ พบคนงานที่เฝ้ายามถูกทำร้ายและถูกมัด มีสภาพน่าเวทนามาก และเห็นชายสองคนกำลังช่วยกันเทน้ำมันก๊าดตามพื้นกระดาน ตำรวจ














ป.3 เล่ม 2 หน้า  61
