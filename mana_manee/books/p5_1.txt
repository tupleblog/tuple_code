ป.๕ เล่ม ๑ หน้า ๑
บทที่ ๑
ทุ่ม – โมง
	พอขึ้นชั้นประถมศึกษาปีที่ ๕ มานีสูง ๑๔๕ เซนติเมตร ชูใจสูงกว่ามานี ๒ เซนติเมตร ดวงแก้วสูง ๑๔๐ เซนติเมตร สมคิดสูงไล่เลี่ยกับมานี ส่วนปิติสูง ๑๕๕ เซนติเมตร แลดูตัวของเขาสูงเก้งก้าง แขนและขายาวเกะกะ เพื่อนๆ ในชั้นเติบโตสูงใหญ่ขึ้นตามวัยทุกคน ไม่เพียงแต่ร่างกายเท่านั้นที่เจริญเติบโต ความคิดจิตใจของพวกเขาก็งอกงามขึ้นตามลำดับด้วย รู้จักคิด รู้ว่าอะไรถูกผิด ควรทำหรือไม่ควรทำ รู้จักบาปบุญคุณโทษ เพราะทั้งพ่อแม่ ผู้ปกครองและครูอาจารย์ต่างร่วมมือกันอบรมสั่งสอน และฝึกฝนส่งเสริมให้พวกเขาเป็นคนดี ตั้งอกตั้งใจศึกษาเล่าเรียนตลอดมา
	วันนั้นเพิ่งเปิดเรียนมาได้สามวัน พอถึงเวลาที่กำหนดให้ศึกษาค้นคว้า ครูประจำชั้นให้นักเรียนทำงานตามลำพัง สมคิดนั่งทำงาน

















ป.๕ เล่ม ๑ หน้า ๒
พลางอ้าปากหาวหวอดๆ เขารีบแก้ตัวกับเพื่อนๆว่า “ตอนหยุดเทอมฉันไปอยู่กับปู่ที่ภูเก็ต ทำตัวสบายเกินไปเลยติดนิสัย กลางคืนพอสามทุ่มก็เข้านอน สองโมงเข้าจึงตื่น” ปิติฟังแล้วรู้สึกสงสัยว่า ทุ่มกับโมง ขึ้นมาทันทีว่าเหตุใดเวลากลางคืนจึงเรียกว่าทุ่ม เวลากลางวันจึงเรียกว่าโมง ทำไมจึงไม่เรียกเหมือนกัน เขาคิดว่าชูใจอาจจะรู้เพราะย่าของชูใจเป็นคนช่างเล่า ชูใจกำลังคิดเลขไม่ออก รู้สึกหงุดหงิดอยู่แล้ว พอปิติมาเซ้าซี้ถามแม้ไม่ถึงกับโกรธเป็นฟืนเป็นไฟก็ทำท่ากระฟัดกระเฟียด บ่นพึมพำว่าปิติคิดฟุ้งซ่าน ใครๆ เขาเรียกเช่นนี้มา    นานแล้ว ไม่เห็นใครสงสัย ปิติจึงไปถามครูทำหน้าที่บรรณารักษ์





















ป.๕ เล่ม ๑ หน้า ๓
ครูส่งหนังสือให้ปิติเล่มหนึ่ง ชื่อ “นิทานโบราณคดี” เป็นพระราชนิพนธ์ของสมเด็จพระเจ้าบรมวงศ์เธอ กรมพระยาดำรงราชานุภาพ ปิติเปิดดูสารบัญมีเรื่องน่าสนุกหลายเรื่อง เขาเห็นนิทานเรื่องที่ ๖ มีเรื่องย่ำยามและ ทุ่มโมง ก็นั่งอ่านด้วยความสนใจ เมื่ออ่านจบเขาเก็บหนังสือไปคืนครูทำหน้าที่บรรณารักษ์แล้วกลับไปที่ห้องเรียน เพื่อนๆ หลายคนยังนั่งทำงานอยู่ที่โต๊ะ บางคนอ่านหนังสืออยู่ที่มุมห้อง
	ปิติเตร่เข้าไปยืนข้างโต๊ะชูใจ พลางพูดเปรยๆ ว่า “ฉันรู้แล้วล่ะว่า ทำไมเราจึงเรียกเวลากลางวันว่าโมง เรียกเวลากลางคืนว่าทุ่ม” ชูใจทำเลขเสร็จแล้วจึงอารมณ์ดี หันไปพูดกับปิติว่า “ไปรู้มาจากไหนล่ะ





















ป.๕ เล่ม ๑ หน้า ๔
ปิติ ไหนลองขยายให้ฟังบ่างซี” ปิติเดินวางเขื่องไปยืนกลางห้อง “ใคร อยากฟังบ้างล่ะ ฉันจะเล่าให้ฟัง”  เพื่อนๆ เงยหน้าขึ้นถามปิติจะเล่าเรื่องอะไร พอรู้ก็พากันดีใจ เพราะทุกคนอยากรู้อยู่เหมือนกัน “รีบเล่าเถอะ ปิติ เวลาจวนจะหมดแล้ว” มานีเร่งเร้า ปิติยืดอกขึ้นอย่างภาคภูมิ พยายามวางท่าราวกับนักปราชญ์ ทำเสียงหาวและพูดช้าๆ มีจังหวะเหมือนผู้ใหญ่
	“เรื่องเรียกเวลากลางวันว่าโมง เรียกเวลากลางคืนว่าทุ่มนี้ สมเด็จกรมพระยาดำรงราชานุภาพ ทรงสันนิษฐานไว้ในหนังสือนิทานโบราณคดี ซึ่งเป็นพระราชนิพนธ์ของพระองค์ว่า ในสมัยโบราณเวลากลางวันคงจะใช้ฆ้องตีบอกเวลา  เสียงฆ้องดังโมง โมง เวลาเท่าไร่ก็ตีเท่านั้นครั้ง เช่นตีสามครั้งก็เป็นสามโมง ตีหกครั้งก็เป็นหกโมง ส่วนเวลากลางคืนใช้กลองตีบอกเวลา เสียงกลองดังตุ้ม ตุ้ม หรือทุ่ม ทุ่ม เวลาเท่าไรก็ตีเท่านั้นครั้ง ตีห้าครั้งก็เป็นห้าทุ่ม” เพื่อนคนหนึ่งถามขึ้นว่า “เดี๋ยวนี้ไม่ได้ตีฆ้องหรือกลองบอกเวลาแล้ว ทำไมยังเรียกทุ่ม เรียกโมงอยู่ล่ะ”
	ปิติตอบ ถึงจะไม่ได้ตีฆ้องหรือกลองบอกเวลา แต่คำทุ่มกับโมงเป็นที่เข้าใจของคนทั่วไปแล้วจึงยังคงเรียกติดปากอยู่”
	“ถ้าไม่เรียกว่าทุ่มกับโมงแล้วเธอจะเรียกว่าอย่างไร” ชูใจหันไปถาม เพื่อนคนนั้นนั่งนิ่ง นึกอยู่เป็นนานจึงตอบเสียงอ่อยๆ ว่า “ไม่รู้ซี”
	“เดี๋ยวนี้เรามีนาฬิกาบอกเวลา เสียงนาฬิกาดัง แก๊ง แก๊ง เราน่าจะเรียก สองแก๊ก สามแก๊ก” เพื่อนคนหนึ่งออกความเห็น
	“นาฬิกาที่บ้านของฉันดัง ติ๊งต่อง ติ๊งต่อง มิต้องเรียกว่า










ป.๕ เล่ม ๑ หน้า ๖
สองติ๊กต่อง สามติ๊กต่องหรือ” อีกคนหนึ่งค้าน
	“มานีจึงว่า “นั่นนะซีของเดิมเรียกทุ่ม เรียกโมงน่ะดีอยู่แล้ว พอพูดว่าสามโมงเช้า สามโมงเย็น หรือสามทุ่ม ก็เข้าใจได้ทันทีว่าหมายถึงเวลาใด ถ้าเปลี่ยนเป็น แก๊ง เป็น ติ๊กต่อง คงต้องอธิบายทำความเข้าใจกันอยู่อีกนานจึงจะรู้เรื่องกัน”
	“คุณครูเคยสอนพวกเราว่า สิ่งใดที่ยังใช้ประโยชน์และยังหาของใหม่มาแทนที่ให้ดีกว่าเดิมไม่ได้ก็อย่าไปเปลี่ยนแปลง แต่สิ่งใดที่มีของใหม่มาใช้ได้ดีกว่าควรจะเปลี่ยนแปลง ฉันคิดว่า คำว่า ทุ่ม โมงนี้ยังใช้ได้ดีอยู่ พวกเธออย่าคิดอ่านเปลี่ยนแปลงเลย” ดวงแก้วพูด แล้วชี้มือไปที่ไม้กวาดเก่าๆ หลังห้องพลางว่า “อย่างไม้กวาดนั่น เก่าแก่กะรุ่งกะริ่ง กวาดห้องไม่สะอาดแล้ว ทำไมไม่คิดเปลี่ยนใหม่เสียที” เพื่อนๆ ได้ฟังจึงพากันหัวเราะ นักเรียนที่เป็นกรรมการสวัสดิการรับว่าพรุ่งนี้จะหามาเปลี่ยน
	สมคิดยังสนใจเรื่อง ทุ่มโมงอยู่ จึงถามปิติว่า “ทำไมบางคนจึงเรียกเวลาหกทุ่มว่าสองยาม”
	ปิติย้อนถามว่า “ เธอเคยได้ยินบางคนเรียกเวลาหกโมงเช้าว่าย่ำรุ่ง และเรียกเวลาหกโมงเย็นว่าย่ำ     ค่ำ บ้างไหมล่ะ”
















ป.๕ เล่ม ๑ หน้า ๗
	ชูใจร้องว่า “ย่าของฉันยังเรียก ย่ำค่ำ ย่ำรุ่งอยู่ เวลาหกทุ่มก็เรียกสองยาม” ปิติอธิบายว่า “คำว่า ทุ่มกับโมง พวกเธอเข้าใจแล้ว เหลือคำว่าย่ำกับยาม ฟังนะฉันจะเล่าให้ฟัง” เขาหยุดนิดหนึ่งเพื่อให้เพื่อนๆ สนใจตั้งใจฟังยิ่งขึ้น “สมเด็จกรมพระยาดำรงราชานุภาพทรงเล่าไว้ในหนังสือนิทานโบราณคดีว่า ประเพณีไทยแต่โปราณมีการให้คนอยู่เวรยามตามสถานที่สำคัญ ในเวลากลางวันผลัดละ ๖ ชั่วโมง เวลากลางคืนผลัดละ ๓ ชั่วโมง เริ่มตั้งแต่หกโมงเช้า หรือ ๖ นาฬิกา เขาก็ตีย่ำฆ้องระฆังเพื่อให้คนมาเข้าเวรยาม คำว่าย่ำคือ ตี ซ้ำๆ ถี่ๆ”
	“อ๋อ เหมือนเราย่ำเท้าใช่ไหม ย่ำเท้าก็คือยกเท้าขึ้นลงช้าๆ สลับกัน” มานีพูด ปิติพยักหน้าพลางเล่าต่อไปว่า “ใช่แล้วจ้ะ และตอนหกโมงเช้าเป็นเวลาเพิ่งรุ่งสว่าง จึงเรียกว่าย่ำรุ่ง พอถึงเวลาเที่ยงวัน คือ ๑๒ นาฬิกาต้องเปลี่ยนเวรยาม เขาก็ตีฆ้องระฆัง เรียกให้คนที่

















ป.๕ เล่ม ๑ หน้า ๘
จะเข้าเวรยามต่อไปมาเปลี่ยนเวลาเที่ยง ผู้ใหญ่บางคนยังเรียกย่ำเที่ยงอยู่ อีกหกชั่วโมงต่อมาถึงเวลาหกโมง เย็นหรือ ๑๘ นาฬิกาเป็นเวลาค่ำเขาย่ำฆ้องระฆังให้คนมาเปลี่ยนเวรยามอีกจึงเรียกว่าย่ำค่ำ พอถึงกลางคืนอยู่ ยามผลัดละ ๓ ชั่วโมง ฉะนั้นยามหนึ่งใช้เวลาตั้งแต่หกโมงเย็นถึงสามทุ่ม ยามสองตั้งแต่สามทุ่มถึงหกทุ่ม ยามสามตั้งแต่หกทุ่มถึงตีสาม คือตีกลองบอกเวลา ๓ ครั้ง หรือ ๓ นาฬิกา ยามสุดท้ายตั้งแต่ตีสามถึงหกโมงเช้า คือย่ำรุ่ง ที่มีคนเรียกหกทุ่มว่าสองยาม ก็คือเวลาหกทุ่มนั้นผ่านยามไปแล้วสองยามนั้นเอง” พอปิติพูดจบ เพื่อนๆ ก็ปรบมือให้
	“ดีจริง ฉันเพิ่งรู้นี่เองว่าทำไมจึงเรียกเวลากลางคืนว่าทุ่ม เวลากลางวันว่าโมง  เรียกหกโมงเช้าว่าย่ำรุ่ง เรียกหกโมงเย็นว่าย่ำค่ำ และเรียกเที่ยงคืนว่าสองยาม ขอบใจปิตินะ” เพื่อนคนหนึ่งพูด
	“ถ้าอยากรู้อะไรๆ มากกว่านี้ ก็ไปหาหนังสืออ่านซี มีเรื่องสนุกๆ เยอะแยะ” ปิติบอก
	“เรื่องทุ่ม โมง รี่เธอไปอ่านจากหนังสืออะไรนะ” มานีถาม “หนังสือนิทานโบราณคดี ของสมเด็จกรมพระยาดำรงราชานุภาพ เธอไปหาคุณครูทำหน้าที่บรรณารักษ์ แล้วเรียนท่านว่า เธออยากรู้เรื่องอะไร ท่านก็จะหาหนังสือให้เอง” ปิติแนะนำ
	ตั้งแต่นั้นมาเพื่อนๆ ของปิติอยากรู้เรื่องอะไรก็ไปหาครูทำหน้าที่บรรณารักษ์ ครูก็จัดหาให้ตามความต้องการ













ป.๕ เล่ม ๑ หน้า ๙
แบบฝึก
ร  ออกเสียงต่างกับ  ล  ฬ
ฝึกออกเสียง
อะไร		ไล่เลี่ย		เสียรู้		ลู่ทาง
บางเวลา	นาฬิกา		น่าหัวเราะ	เคาะระฆัง
วังโบราณ	เลขการบ้าน	นานเท่าไร	ไม่ร้ายแรง

ฝ  ฟ  กว  และ  คว ออกเสียงต่างกัน
ฝึกออกเสียง
ฟุ้งซ่าน		ควานหา		ฝ่าฝืน		ฟืนไฟ		ใฝ่ฝัน
ควันไฟ		ไขว่คว้า		ฝาชี		ฝีดาษ		รสฝาด
กวาดถู		ฟูเฟื่อง		เหมืองฝาย	ฝ่ายถูก		ฟูกหมอน
ต้อนควาย	หลายฝัก	ฟักแฟง		แกว่งไกว	ไฟฟ้า

ฝึกอ่านออกเสียงคำที่มีพยัญชนะ  ง  น   ม  พ  บ
พ่อบ้าน		งานมาก		ภาคภูมิ		มุมห้อง
มองเพื่อน	เหมือนบอก	งอกงาม		สามโมง
โพงน้ำบ่อ	พอละนะ	พระนิพนธ์	บ่นพึมพำ
ตามลำพัง	นั่งหงุดหงิด	ติดนิสัย		สมัยนี้








ป.๕ เล่ม ๑ หน้า ๑๐
ความรู้เรื่อง  “คำ”
	เมื่อเปล่งเสียงออกมา ๑ ครั้ง หรือ ๒ ครั้งขึ้นไป แล้วได้ความหมายอย่างใดอย่างหนึ่งเรียกว่า คำ
อ่านและสังเกต
เปล่งเสียง ๑ ครั้ง		ครู	วัย	ทุ่ม	ฆ้อง	ราว
       ”	   ๒ ครั้ง	โบราณ	อารมณ์	ภาคภูมิ	ศึกษา	นิสัย
        ”	   ๓ ครั้ง		ประเพณี	สันนิษฐาน	กรรมการ
       ”	   ๔ ครั้ง		สวัสดิการ	กระฟัดกระเฟียด

ความแตกต่างระหว่าง “คำ” กับ “พยางค์”
	เสียงที่เปล่งออกมาแต่ละครั้งจะมีความหมายหรือไม่ก็ตามเรียกว่าพยางค์
อ่านและสังเกต
ครู	มีความหมาย	เรียกว่า	คำ	มี	๑	พยางค์
นิสัย	         ”		     ”	คำ	มี	๒	พยางค์
ประเพณี         ”		     ”	คำ	มี	๓	พยางค์
สวัสดิการ         ”		     ”	คำ	มี	๔	พยางค์











ป.๕ เล่ม ๑ หน้า ๑๑
การอ่านคำต้องแยกพยางค์ได้ถูกและอ่านออกเสียงได้ครบจึงจะถูกต้อง
อ่านและสังเกต
สันนิษฐาน	มี ๓ พยางค์	(สัน – นิด – ถาน)
กรรมการ	มี ๓ พยางค์	(กำ – มะ – กาน)
สวัสดิการ	มี ๔ พยางค์	(สะ – หวัด – ดิ – กาน)

คำที่มักอ่านผิดเพราะแยกพยางค์ไม่ถูก
อ่านและจำ
ปกติ		อ่านว่า	ปะ – กะ – ติ
ปรกติ	     	    ”	ปรก – กะ – ติ
กรกฎาคม   	    ”	กะ – ระ – กะ – ดา – คม
มกราคม     	    ”	มะ – กะ – รา – คม
พฤศจิกายน   	    ”	พรึด – สะ – จิ – กา – ยน
พฤหัสบดี     	    ”	พรึ – หัด – สะ – บอ – ดี
ศีลธรรม     	    ”	สีน – ละ – ทำ, สีน – ทำ

ความหมายของคำประสม
	เมื่อนำคำที่มีความหมายตั้งแต่ ๒ คำ ขึ้นไปมารวมกัน แล้วทำให้เกิดความหมายใหม่เรียกว่า คำประสม คำประสมบางคำมีความหมายคล้ายคำเดิม บางคำมีความหมายไม่เหมือนเดิม







ป.๕ เล่ม ๑ หน้า ๑๒
อ่านและสังเกต
๘.๑ คำประสมที่มีความหมายคล้ายคำเดิม
เปลี่ยน (ยักย้าย)		รวมเป็นเปลี่ยนแปลง 	(ทำให้ลักษณะต่างไป)
แปลง (กลับกลาย)

สั่ง (บอกให้ทำ)		รวมเป็นสั่งสอน		(ชี้แจงให้เข้าใจและบอกให้ทำ)
สอน (บอกให้เข้าใจ)

สุด (อยู่ปลาย)		รวมเป็นสุดท้าย		(ที่สุด อยู่หลัง อยู่ปลาย)
ท้าย (อยู่ตรงข้ามกับหัว)

	๘.๒  คำประสมที่มีความหมายไม่เหมือนเดิม
	หน้า (ส่วนหนึ่งของร่างกาย)	รวมเป็น หน้าที่	(สิ่งที่จะต้องทำ)
	ที่ (ตำแหน่ง)
	อบ (ทำให้สุกด้วยไอไฟ)		รวมเป็นอบรม (สั่งสอน ขัดเกลา)
	รม (ทำให้ควันไฟหรือไอติดอยู่)
	ลูก (ของที่มีรูปกลม)		รวมเป็นลูกกวาด  (ของหวานเป็นก้อนทำจากน้ำตาล
กวาด (ทำให้เตียน)					หรือเคลือบน้ำตาล ใช้อม)





ป.๕ เล่ม ๑ หน้า ๑๓
บทที่ ๒
จำกับจด
	เจ้านิลโตขึ้นมาก พ่อของปิติฝึกให้มันทำตามคำสั่งหลายอย่างแล้ว ตายังขี่ไม่ได้ จะต้องฝึกให้มันคุ้นกับการบรรทุกน้ำหนักเสียก่อน นับวันปิติยิ่งรักเจ้านิลมากขึ้น เจ้านิลก็รักปิติมากขึ้น เจ้านิลก็รักปิติมากเช่นกัน มันช่วยบรรทุกอาหารปลานิลให้ปิติไปเลี้ยงปลานิลทุกวัน และชอบเล่นสนุกกับปิติ ถ้าปิติเผลอมันจะเอาหัวชนจนเขาเซ แล้วมันก็ชอบใจร้องฮี่ๆ พลางกระโดดยกข้าหน้าทั้งสองขึ้นตะกุยอากาศ ปิติลุกขึ้นได้ก็โผล่กอดคอเจ้านิลโหนไว้ไม่ยอมปล่อย เจ้านิลพาวิ่งไปรอบๆ บ้าน ปิติโหนต่องแต่งพลางร้องว่า “เจ้านิลกินขนุน วิ่งหัวซุนหมุนไปหมุนมา ตกลงไปในบ่อ ปลานิลล่อเหลือแต่ลูกตา” เจ้านิลฟังไม่รู้เรื่อง ได้แต่ร้องฮี้ๆ



















ป.๕ เล่ม ๑ หน้า ๑๔
	เย็นวันเสาร์ ปิติจูงเจ้านิลไปเที่ยวบ้านวีระ วีระกับเพชรบรรจุน้อยหย่าดิบลงในเข่งเสร็จพอดี พอ   ทั้งสองเห็นปิติกับเจ้านิลก็ดีใจ ชวนปิติไปนั่งกินน้อยหน่าสุกที่แคร่ใต้ต้นมะไฟ ปิติปล่อยให้เจ้านิลไปกินหญ้าและเล่นกับเจ้าจ๋อ แต่เจ้านิลยังคงเล่นอยู่ใกล้ๆ ไม่ยอมไปห่างจากปิติ
	“เมื่อไรเธอจะขี่มันได้ละปิติ” เพชรถาม
	“พ่อบอกว่าปีหน้า ตอนนี้กำลังฝึกมัน” ปิติตอบ เขาบิน้อยหย่าออกกินอย่างเอร็ดอร่อย
	“เจ้านิลอายุเท่าไหร่แล้วล่ะปิติ” วีระถาม





















ป.๕ เล่ม ๑ หน้า ๑๕
	“ฉันจดเอาไว้ในสมุดบันทึกจำไม่ได้ว่ามันอายุเท่าไรแน่ ต้องกลับไปดูในสมุดแล้ววันหลังฉันจะบอกให้” ปิติพูด
	“เธอเอาแต่จดไม่รู้จักจำ ทุกอย่างก็อยู่ในสมุด อยู่ในตำราหมดน่ะซีปิติ” วีระว่า “ถ้าฉันอยากรู้อะไรเมื่อไร ฉันไปเปิดดูในสมุดก็รู้ได้นี่นา หรือเธอไม่จด” ปิติย้อนถาม วีระพลางพูดว่า “จดซี จดเพื่อกันลืม แต่จดไว้ในสมองเสียก่อนแล้วจึงจดไว้ในสมุด และก่อนจดต้องเข้าใจถ่องแท้เพราะถ้าจำหรือจดสิ่งที่เราไม่เข้าใจก็นำไปใช้ประโยชน์ไม่ได้ เสียเวลาจดและจำเปล่า”
	“จดในสมอง จดได้อย่างไร” ปิติสงสัย
	“จดในสมองก็คือจำ เข้าใจและจำให้ได้ก่อนแล้วจึงจดลงสมุดเพื่อกันลืม ถ้าเราจะนึกถึงอะไร เราก็นึกได้ทันทีเพราะเราจำได้ แต่ถ้านึกไม่ออกจริงๆ จึงไปเปิดดูที่จดไว่ในสมุด” วีระอธิบาย
	“มิน่าล่ะ วีระจึงตอบอะไรๆ ได้ทันที เออ ความจำนี่มีประโยชน์มากนะ” ปิติพูด
	“ใช่ซิ ลุงของฉันบอกว่าความจำมีประโบชน์มากเหลือคณนา
















ป.๕ เล่ม ๑ หน้า ๑๖
เชียวละ” วีระเสริม “ฉันบอยืมหนังสือจากห้องสมุดมาเล่มหนึ่ง มีกลอนของครูเทพอยู่บทหนึ่งพูดถึงประโยชน์ของความจำ”
	ปิติสนใจมาก “ฉันอยากอ่านบ้างจัง”
	“ฉันจะไปหยิบมาให้” วีระพูด แล้วรีบวิ่งขึ้นไปบนบ้าน
	เพชรมองดูเจ้านิลอยู่นานแล้วจึงพูดว่า “เจ้านิลนี่ ยิ่งโตยิ่งสวย รูปร่างแข็งแรงสมบูรณ์ มันมีอาหารกินอย่างสมบูรณ์และเธอก็เอาใจใส่ดูแลมันอย่างดี”
	ปิติพยักหน้าพลางอวดว่า “มันรู้ภาษายังกับคนเชียวละ ชอบเล่นซนเหมือนเด็กๆ ยายเคยว่าฉันกับ เจ้านิลเป็นสองเกลอ เล่นกันเป็นอาจิณ”
	วีระลงมาจากบ้าน ถือหนังสือมาด้วยเล่มหนึ่ง ปิติรีบขอมาเปิดดู เขาเปิดสารบัญดู พอพบเรื่อง “ความจำ” ก็อ่านออกเสียงเบาๆ
ความจำ
	ความจำดีนี้มักสร้างนักปราชญ์			คนฉลาดจำแม่แสนเหมาะเหม็ง
คนขี้ลืมถึงฉลาดขาดจำเอง				มัวแต่เพ่งเพียรจดก็หมดดี
ดู้สมุดไม่บอกออกมาได้					ว่าอะไรอยู่ไหนให้ถ้วนถี่
ถึงอ่านแล้วลืมเสียก็เสียที					ต้องอ่านค้นป่นปี้เสียเวลา
คนช่างจำคลำถูกทุกเรื่องผุด				เปิดสมุดพบง่ายไม่หนักหนา
พันทิ้งทอดรอดจำนนทุ่นค้นคว้า				ความจำสารพัดให้กำไรงาม
ทุกนาทีมีแต่จะได้เปรียบ					คนขี้ลืมหลงเทียบก็งุ่มง่าม
คนหนึ่งบวกคนหนึ่งลบจบโมงยาม			ยิ่งนานปีมีแต่ความปราชัย









ป.๕ เล่ม ๑ หน้า ๑๗
	“ดีจริง ใครนะแต่ง” ปิติพลิกดูที่หน้าปกหนังสือ พบชื่อผู้เขียน ชื่อ “ครูเทพ” จึงถามวีระ “ครูเทพนี่เป็นใครนะวีระ”
	“ท่านชื่อเจ้าพระยาธรรมศักดิ์มนตรี เวลาท่านเขียนหนังสือ หรือแต่งโคลงกลอน ท่านใช้ชื่อว่า ครูเทพ ชื่อครูเทพจึงเป็นนามปากกาหรือนามแฝงของท่าน” วีระชี้แจง
	“ฉันเคยได้ยินคำว่านามปากกาและนามแฝงบ่อยๆ ไม่รู้ว่าแปลว่าอะไร นึกว่าเขาจารึกชื่อลงที่ปากกาเสียอีก ทำไมนักเขียนจึงต้องใช้นามปากกาหรือนามแฝง”
	“คุณครูเล่าให้ฉันฟังว่า การที่นักเขียนใช้นามปากกานั้นมีเหตุผลหลายประการ เช่น ไม่อยากให้ใครรู้ชื่อจริง เพราะกลัวว่าเรื่องที่เขียนจะไม่ดี บางคนก็ใช้เพื่อให้ดูโก้เก๋ พระบาทสมเด็จพระมงกุฎเกล้าเจ้าอยู่หัวทรงใช้นามแฝงเมื่อทรงพระราชนิพนธ์บทความต่างๆ เพราะพระองค์ไม่อยากให้ใครทราบว่าเป็นบทความของพระองค์ เพื่อว่าใครที่มีความเห็นแตกต่างไป จะได้กล้าแสดงความคิดเห็นคัดค้านพระองค์ได้
















ป.๕ เล่ม ๑ หน้า ๑๘
ต่อมาก็กลายเป็นความนิยมใช้นามปากกากันทั่วไป”
	“ฉันอยากอ่านบทความที่ท่านทรงพระราชนิพนธ์” ปิติปรารภ
	“เธอเรียนชั้นสูงขึ้น จะต้องได้อ่านแน่ๆ บทความของพระองค์ อ่านแล้วให้ความรู้สึกเกี่ยวกับความรักชาติบ้านเมืองได้ดีมาก”
	“ถ้าฉันจะเขียนเรื่องบ้าง จะใช้นามแฝงหรือนามปากกาได้ไหม”
	วีระหัวเราะ “ได้ซี เธอจะเขียนเรื่องอะไรล่ะ นี่พวกฉันกำลังเตรียมจัดทำหนังสือพิมพ์ประจำห้องชื่อ “เส้นชัย” ฉันเป็นบรรณาธิการเองแหล่ะ”
	ปิติตื่นเต้นมาก “เธอเขียนเรื่องลงด้วยหรือเปล่าล่ะ”
	“เขียนซี ใช้นามแฝงด้วยละ เขียนกลอนด้วย ฉันจึงขอยืมหนังสือโคลงกลอนของครูเทพมาอ่านอย่างไรล่ะ” วีระตอบอย่างภาคภูมิ
	“เธอใช้นามแผงว่าอย่างไร”
	“อ๊ะ บอกไม่ได้ซี เป็นความลับ ถ้าทำหนังสือเสร็จ เราจะเอาไปไว้ที่ห้องสมุด เธอไปอ่านดูซี                 แล้วลองทายว่าฉันใช้นามแฝงว่าอย่างไร”
	ปิตินึกสนุกมาก คิดอยากจะทำหนังสือพิมพ์ประจำห้องของตนบ้าง จึงสอบถามวิธีทำจากวีระ               วีระอธิบายว่า
	“เรามีกรรมการจัดทำหนังสือพิมพ์อยู่แล้ว คุณครูประจำชั้นเป็นที่ปรึกษา เราตกลงกันว่าจะทำหนังสือพิมพ์เพื่อให้ความรู้ด้านต่างๆ และมีบทความกับเรื่องสนุกๆ ลงด้วย ใครจะเขียนเรื่องอะไรก็รับไป ฝ่ายศิลป์ก็รับหน้าที่เขียนรูปประกอบเรื่อง เขียนการ์ตูนสนุกๆ บ้าง ใครเขียนเรื่องอะไรก็เขียนด้วยลายมือสวยๆ ใช้กระดาษขนาดเท่ากัน








ป.๕ เล่ม ๑ หน้า ๑๙
เสร็จแล้วก็มารวมเย็บเล่ม ฉันกะว่าหนังสือมีความยาวประมาณ ๕๐ หน้า แล้วเขียนปกสวยๆ ทำสองเล่ม เล่มหนึ่งเก็บไว้ที่ห้องเรียนอีกเล่มหนึ่งนำไปไว้ที่ห้องสมุด ฉันตั้งใจจะออกหนังสือพิมพ์ สามเดือนต่อเล่มหนึ่ง ปลายปีจะทำหนังสือที่ระลึกเพื่อเป็นอนุสรณ์เพราะปีนี้พวกเราเรียนเป็นปีสุดท้ายแล้ว”
	“ดีจริง ฉันจะไปชวนเพื่อนๆ ทำหนังสือพิมพ์ประจำห้องบ้าง เออ...เธอเขียนเรื่องเกี่ยวกับอะไร”
	“เรื่อง  เข้าใจแล้วจำ  ไงล่ะ ฉันจึงอ่านกลอนของครูเทพประกอบความคิดในการเขียน เพื่อให้เพื่อนๆ เห็นประโยชน์ของความจำด้วยความเข้าใจ”
	ปิติอ่านกลอนในใจทบทวนอีกครั้ง “กลอนบทนี้ดีจัง ต่อไปนี้ฉันจะทำตาม เมื่อเข้าใจแล้วจำให้ได้และจดด้วย เมื่อจะใช้จะได้ไม่ต้องคอยไปเปิดดูสมุดบ่อยๆ”
	“ถ้าทำได้อย่างนี้ เธอก็เรียนเก่งขึ้น และฉลาดขึ้นกว่าเดิมอย่างที่ครูเทพท่านว่า ความจำดีนี้มักสร้างนักปราชญ์”

















ป.๕ เล่ม ๑ หน้า ๒๐
	ปิติหันไปถามเพชร “เธออ่านหนังสือเล่มนี้หรือยังเพชร”
	“วีระให้ฉันอ่านแล้ว ฉันชอบกลอนของครูเทพอยู่หลายบท เรื่องแม่จ๋าก็ดี แต่ฉันไม่เข้าใจอยู่หลายคำ เพราะเป็นภาษาอังกฤษ วีระช่วยอธิบายให้จึงเข้าใจ”
	“เพชรนี่เก่งนะ เพิ่งเรียนหนังสือแท้ๆ ก็อ่านหนังสือได้ตั้งเยอะ” ปิติชม
	“เขาจำเก่ง บอกอะไรหรือฟังอะไรครั้งเดียวก็จำได้เพราะตั้งใจ ทั้งยังเป็นคนช่างสังเกต ช่างซัก                  ช่างถามด้วย ถึงแม้จะต้องช่วยพ่อแม่ทำงานอย่างหนัก เขาก็พยายามปลีกเวลาศึกษาหาความรู้ สงสัยอะไรก็                  ไต่ถาม




















ป.๕ เล่ม ๑ หน้า ๒๑
ฉันกับลุงจนเข้าใจ คุณครูประจำชั้นของเขาบอกลุงว่า กลางปีนี้เพชรอาจได้เลื่อนขึ้นไปเรียนชั้น ป. ๔” วีระบอก
	ปิติพูดอย่างตื่นเต้น “ดีจริง ฉันอยากให้เพชรขึ้นมาเรียนชั้น ป.๕ กับฉันจัง”
	เพชรได้ฟังก็รู้สึกตื้นตันใจที่เห็นเพื่อนๆ มีความรักและหวังดีต่อเขาทุกคน ถึงเขายากจนข้นแค้นก็ไม่มีใครดูถูกเหยียดหยาม คอยให้ความช่วยเหลือเสมอมา พอเขาได้ดีก็ยินดีด้วยอย่างจริงใจ มิได้มีความคิดอิจฉาริษยาแต่ประการใด
	“ขอบใจปิติมาก” เพชรพูดด้วยความรู้สึกซาบซึ้งใจ “เพื่อนๆ ช่างดีต่อฉันเหลือเกิน”

แบบฝึก
เสียงสระ
คำ หรือ พยางค์ ที่เราเปล่งเสียงออกมา บางครั้งออกเสียงสระเสียงสั้น บางครั้งออกเสียงสระเสียงยาว และบางครั้งก็มีเสียงสระหลายเสียงประสมกัน
	๑.๑  สังเกตและฝึกออกเสียงสระเสียงสั้นและสระเสียงยาว
	สระเสียงสั้น	สระเสียงยาว	ตัวอย่างคำหรือพยางค์
		      อะ		       อา		ปะ		ปา
		      อิ		       อี		ซิ		ซี
	      อุ		       อู		ดุ		ดู










ป.๕ เล่ม ๑ หน้า ๒๒
    	      เอะ		       เอ		เตะ		เต
		      แอะ		       แอ		แกะ		แก
	      โอะ		       โอ		โปะ		โป
	      เอาะ		       เออ		เกาะ		กอ
		      เออะ	       เออ		เจอะ		เจอ
	      เอียะ		       เอีย		เปียะ		เปีย
	      เอือะ	       เอือ		เรือะ		เรือ
		      อัวะ		       อัว		ผัวะ		ผัว

			๑.๒  สังเกตและฝึกออกเสียงสระบางตัว ที่มีเสียงสระหลายเสียงประสมกัน คือ
				เอีย	(อี – อา)		เช่นคำว่า	เปีย
				เอือ	(อือ – อา)	      ”		เรือ
				อัว	(อู – อา) 	      ”		บัว
				เอียะ	(อิ – อะ) 	      ”		เผียะ
				เอือะ	(อึ – อะ) 	      ”		เอือะ
				อัวะ 	(อุ – อะ) 	      ”		ผัวะ
			๑.๓  สังเกตและฝึกออกเสียงสระบางตัวที่มีเสียงคล้ายกับมีตัวสะกด
	อำ  เสียงซ้ำกับ  อัม  (ม สะกด)  	เช่นคำว่า  ทำ  ออกเสียงเหมือนกับ ธรรม
	ไอ  ใอ เสียงซ้ำกับ  อัย (ย สะกด)	       ”	  ไช  ออกเสียงเหมือนกับ  ชัย
	เอา  เสียงคล้าย  ว  สะกอ		       ”	  เรา  ออกเสียงคล้าย    ราว (แต่ออกเสียงสั้นๆ)







ป.๕ เล่ม ๑ หน้า ๒๓
ฝึกอ่าน
๒.๑  คำที่ออกเสียงตามความนิยม
ฉันเลี้ยงแมวไว้เก้าตัว	(เก้า  เสียงสั้นแต่ออกเสียงยาวเป็น  ก้าว)
พ่อตักน้ำใส่ตุ่มแต้เช้า	(น้ำ	   ”		”	น้าม)
			(เช้า	   ”		”	ช้าว)
เขาสวมรองเท้าสีดำ	(เท้า	   ”		”	ท้าว)
๒.๒ คำที่ออกเสียงผิดบ่อยๆ
	เด็กๆ แย่งกันจับปลากระดี่ที่กำลังดิ้นแด็กๆ เลยชนกันหกล้มขา ชี้เด่
	น้าชายซื้อช้างสี่เชือกจากเชียงราย
	นกแก้วตัวโตกว่านกกระจอก
	พ่อค้าเกลือใช้เรือบรรทุกเกลือไปขายเมืองเหนือ
	น้ำมันเหลวๆ ไหลเปื้อนเอวปู่

คำคล้องจอง คือกลุ่มคำที่มีเสียงสัมผัสคล้องจองกันไปทุกวรรค
อ่าและสังเกต
	แสงดาว		ขาวนวล		ชวนชม		ลมพัด		นัดหมาย
	“แสงดาว”	คล้องจองกับ	“ขาวนวล”
คำที่มีเสียงสระเหมือนกัน มีตัวสะกดมาตราเดียวกัน เรียกว่า คำสัมผัส
	แสงดาว		ขาวนวล		ชวนชม		ลมพัด		นัดหมาย

		สัมผัส		สัมผัส		สัมผัส		สัมผัส






ป.๕ เล่ม ๑ หน้า ๒๔
			“ดาว”  สัมผัสกับ “ขาว”	“นวล”  สัมผัสกับ  “ชวน”
	คำคล้องจองต้องมีคำสัมผัส อาจจะสัมผัสในวรรคเดียวกัน หรือคนละวรรคก็ได้
	ยากไร้ ไม้ตอก		ออกปาก ฝากฝัง		ฟังดี มีคุณ

	    สัมผัส	สัมผัส			สัมผัส	    สัมผัส

ถ้าเอาคำคล้องจองมาเรียงเป็นกลุ่มๆ กลุ่มละเท่าๆ กัน และทำให้คล้องจองกันตลอด เหมือนกับเลือกคำแล้วเอามาร้อยติดกัน เรียกว่า ร้อยกรอง ถ้าอ่านเป็นจังหวะและออกเสียงคล้ายร้องเพลงเรียกว่า อ่านทำนองเสนาะ ทำให้ฟังไพเราะมากขึ้น
สังเกตและฝึกอ่าน
ถึงยากจน       ข้นแค้น	แสนลำบาก	ไม่ออกปาก	ย่นย่อ	หรือท้อถอย

ความจำดี       นี้มัก	สร้างนักปราชญ์	   คนฉลาด	จำแม่น	  แสนเหมาะเหม็ง

การใช้คำในบทร้อยกรอง
	บทร้อยกรองมีการบังคับและจำกัดจำนวนคำหรือพยางค์ ฉะนั้นเวลาแต่งบทร้อยกรอง ผู้แต่งจึงจำเป็นต้องใช้คำอย่างจำกัดและอาจตัดคำบางคำออกไป เพื่อให้ได้จำนวนคำตามที่ต้องการ
สังเกตและพิจารณาความหมายของคำ
	คนขี้ลืมถึงฉลาด  ขาดจำเอง
	ขาดจำ	ข้อความเต็มว่า	ไม่มีความจำ	หรือไม่รู้จักจำ
				หรือขาดความจำ






ป.๕ เล่ม ๑ หน้า ๒๕
	พ้นทิ้งทอดรอดจำนนทุ่นค้นคว้า
			พ้นทิ้งทอด	ข้อความเต็มว่า	ไม่ทอดทิ้ง  ทั้งจำและจด
			รอดจำนน	           ”		รอดพ้นจากการหมดหนทางแก้ไข
			ทุ่นค้นคว้า	           ”		ทุ่นเวลาในการค้นคว้า

การอ่านคำให้ฟังไพเราะและเข้าใจตรงกัน
อ่านและสังเกต
๖.๑  เว้นจังหวะยุดให้ถูกที่
       พ่อของปิติ / ฝึกให้มันทำตามคำสั่ง / ได้หลายอย่างแล้ว
       จะต้องฝึก / ให้มันคุ้นกับการบรรทุกน้ำหนัก / เสียก่อน
๖.๒ ข้อความที่เป็นคำพูด ซึ่งอยู่ในเครื่องหมาย  “                    ” (อัญประกาศ) ต้องออกเสียงเหมือน
       เสียงเสียงพูด
       ออกเสียงเหมือนพูด		“ดีจริง  ใครนะแต่ง”
       ออกเสียงธรรมดา		ปิติพลิกดูที่หน้าปกหนังสือ
๖.๓ บทร้อยกรองอ่านเป็นจังหวะ เน้นเสียงตรงคำคล้องจอง
       พันทิ้งทอด / รอดจำนน / ทุ่นค้นคว้า
       ความจำสา- / รพัดให้ / กำไรงาม

คำบางคำออกเสียงเหมือนกัน แต่ความหมายต่างกัน เรียกว่า คำพ้องเสียง
อ่านและสังเกต






ป.๕ เล่ม ๑ หน้า ๒๖
	สึก – ศึก	ปราชญ์ – ปราด		โหน – โหร
	เสาร์ – เสา	บท – บด		ทราบ – ซาบ
	ศิลป์ – สิน	เล่า – เหล้า		สุข – สุก

คำตั้งแต่ ๒ คำขึ้นไป นำมาประสมกันเป็นคำใหม่ มีความหมายคล้ายเดิม เรียกว่าคำซ้อน
อ่านและสังเกต
	ป่นปี้		ถ้วนถี่		ทอดทิ้ง	     	ลืมหลง
	เหลือล้น	เหยียดหยาม	เหน็ดเหนื่อย	เอร็ดอร่อย

การอ่านต้องแยกพยางค์ให้ถูกต้อง
อ่านและจำ
	คณนา		คะ – นะ – นา
	ปราชัย		ปะ – รา – ไช
	ปรักหักพัง	ปะ – หรัก – หัก – พัง
	ปรารถนา	ปราด – ถะ – หนา
	วันจักรี		วัน – จัก – กรี
	สา มารถ	สา – มา ด
	คมนาคม	คะ – มะ – นา – คม









ป.๕ เล่ม ๑ หน้า ๒๗
บทที่ ๓
เกาะหนู เกาะแมว
	“ฉันได้รับจดหมายจากเพื่อนทางไปรษณีย์แล้ว” มานีพูดอย่างตื่นเต้นพลางกรีดนิ้มหยิบจดหมาย              ชูขึ้นด้วยท่าทางกระหยิ่มยิ้มย่อง เพื่อนๆ วิ่งเข้ามารุมล้อมดู
	“จดหมายมาจากไหน มานี” ชูใจถาม รู้สึกพลอยตื่นเต้นไปด้วย
	“จากสงขลา เจ้าของจดหมายชื่อเพ็ญสิริ  เรียนชั้น ป.๕/๑





















ป.๕ เล่ม ๑ หน้า ๒๘
โรงเรียนวิเชียรชม เขาเล่าตำนาน เกาะหนู เกาะแมวมาด้วย สนุกดี” มานีบอก
	เมื่อสัปดาห์ที่แล้ว ครูประจำชั้นให้นักเรียนแบ่งกลุ่มเป็นหกกลุ่ม ให้แต่ละกลุ่มเขียนจะหมายถึงเพื่อนนักเรียนชั้นประถมศึกษาปีที่ ๕ ในโรงเรียนตามภาคต่างๆ โดยครูนำรายชื่อโรงเรียนมาให้เลือก กลุ่มของมานีเลือกเขียนถึงเพื่อนที่อยู่ในจังหวัดภาคใต้ กลุ่มของชูใจเขียนถึงเพื่อนภาคเหนือ กลุ่มของดวงแก้วเขียนถึงเพื่อนภาคอีสาน กลุ่มของปิติเขียนถึงเพื่อนภาคตะวันตก กลุ่มของสมคิดเขียนถึงเพื่อนภาคตะวันออก อีกกลุ่มหนึ่งเขียนถึงเพื่อนภาคกลาง มานีได้รับจดหมายตอบจากเพื่อนภาคใต้เป็นคนแรก ทุกคนจึงรู้สึกตื่นเต้นมาก
	“มานีอ่านจดหมายให้พวกเราฟังหน่อยซี” ปิติพูด “ฉันอยากรู้เรื่องเกาะหนูเกาะแมว”
	“ถ้าเช่นนั้น ฉันจะอ่านตอนที่เขาพูดถึงเรื่องเกาะหนูเกาะแมว ให้ฟังนะ” แล้วมานีก็อ่านจดหมายให้เพื่อนๆ ฟัง
	“จังหวัดสงขลามีนิทานปรัมปราหรือนิทานพื้นเมืองเล่าต่อๆ กันมาหลายเรื่อง รื่องที่มีหลักฐานปรากฏอยู่จนเดี๋ยวนี้ ที่ฉันอยากจะเล่าให้เธอฟัง คือเรื่องเกาะหนู เกาะแมว ความจริงเรื่องของมันมีนิดเดียว แต่ฉันจะเล่าเกร็ดให้สนุกๆ เพราะฉันก็ได้ชื่อว่าเป็นนักโม้ขนาดสี่ดาวอยู่เหมือนกัน ที่ในทะเลหน้าจังหวัดสงขลามีเกาะอยู่เกาะหนึ่ง เกาะนี้ยาวประมาณ ๔๐๐ เมตร เรียกว่าเกาะหนู  รูปร่างสัณฐานของมันเหมือนหนูมาก ถ้าเธอเห็น จะนึกว่าหนูตัวโตๆ ลงไปนอน












ป.๕ เล่ม ๑ หน้า ๒๙
หมอบอยู่ในทะเลแน่ๆ ส่วนอีกเกาะหนึ่งอยู่ห่างไปทางทิศใต้ประมาณ ๒ กิโลเมตรเศษ เรียกว่า เกาะแมว เพราะรูปร่างเหมือนแมวอีกนั่นแหล่ะ ที่มีชื่อว่าเกาะหนู เกาะแมวนั้น เรื่องมีดังนี้
	นานมาแล้ว (ไม่รู้นานกี่ศตวรรษมาแล้วนะ) มีพ่อค้าเรือสำเภาจีนคนหนึ่ง มาจอดเรือเทียบท่าค้าขายอยู่ที่หน้าเมืองสงขลา พ่อค้าคนนี้มีแก้ววิเศษอยู่ดวงหนึ่ง แก้ววิเศษทำให้เรือไม่ล่ม และถ้าใครถือแก้ววิเศษไว้ในมือก็จะเดินไปบนผิวน้ำทะเลได้อย่างสบาย วันหนึ่งพ่อค้าซื้อหมากับแมวมาเลี้ยงไว้บนเรือ (ในตำนานเขาไม่บอกว่า หมาและแมวพันธุ์อะไร เป็นตัวผู้หรือตัวเมีย) หมากับแมวอยู่บนเรือนานเข้า





















ป.๕ เล่ม ๑ หน้า ๓๐
ก็เบื่อ เพราะเรือก็ได้แต่ลอยเคว้งคว้างอยู่ในทะเล เห็นแต่เกลียวคลื่นและทะเลกว้างสุดสายตา มันจึงอยากจะกลับขึ้นฝั่ง
	“เฮ้อ....เบื่อ” แมงบ่นพลางใช้ขาหน้าป้ายหนวดเล่นแก้กลุ้ม
	“ข้าก็เบื่อ” หมาบ่นบ้าง แล้วเข้ามานั่งใกล้ๆ แมว “เราจะคิดอ่านประการใดดี”
	“เองว่ายน้ำเก่ง ทำไมไม่ว่ายไป ข้าจะอาศัยขี่คอไปด้วย”
	“ถ้าระยะใกล้ๆ ข้าก็พอว่ายไหว แต่นี่ออกไกล ข้าจมน้ำตายแน่ เรามาช่วยกันคิดดีกว่าว่าจะทำ อย่างไรดี”
	“เอ็งคิดคนเดียว เอ๊ย ตัวเดียวเถอะ ข้าคิดจนปวดหัวแล้วล่ะ”



















ป.๕ เล่ม ๑ หน้า ๓๑
	“ภาษิตว่า สองหัวดีกว่าหัวเดียว ช่วยกันขวนขวายหาทางหนีดีกว่าน่า”
	ทั้งสองตัวนั่งไตร่ตรองหาลู่ทางอยู่ครู่หนึ่ง แมวก็ร้องขึ้นอย่างดีใจว่า “คิดออกแล้ว”
	“ทำยังไงล่ะ” หมารีบถาม
	“เราต้องขโมยแก้ววิเศษให้ได้ แล้วจึงจะเดินไปบนผิวน้ำทะเลได้”
	เขาเก็บไว้ในหีบ เอ็งจะขโมยมันได้ยังไง”
	“ง่ายนิดเดียว ข้าจะไปดักจับหนูตัวเล็กๆ สักตัว ให้มันลอดรูกุญแจเข้าไปคาบแก้วออกมาให้เรา”





















ป.๕ เล่ม ๑ หน้า ๓๒
	หมาเห็นชอบด้วย แมวจึงไปแอบซุ่มนอนเงียบกริบอยู่ในห้องครัวของเรือ และตะครุบหนูตัวเล็กแกร็นมาได้ตัวหนึ่ง (ไม่รู้มันมาอยู่บนเรือได้ยังไง และตั้งแต่เมื่อไร ตำนานว่าอย่างนี้ฉันก็ว่าอย่างนี้ก็แล้วกันนะ) และบังคับให้มันขโมยแก้ววิเศษมาให้ได้ หนูเองก็อยากกลับขึ้นฝั่งอยู่เหมือนกัน จึงรีบไปขโมยแก้ววิเศษมาให้แมว
	พอถึงเวลากลางคืน พ่อค้าและลูกเรือนอนหลับ เสียงกรนดังสนั่น แมวจึงให้หนูคาบแก้ววิเศษวิ่งนำหน้า มันกับหมาวิ่งตามหลังถึงแม้คืนนั้นอากาศจะวิปริตปรวนแปรทำให้ทะเลปั่นป่วน คลื่นลมแรง แต่สัตว์ทั้งสามตัวก็วิ่งไปบนผิวน้ำได้อย่างสบายเพราะอำนาจแก้ววิเศษ




















ป.๕ เล่ม ๑ หน้า ๓๓
พอจวนจะถึงฝั่งแมวก็คิดทุจริตนึกอยากกินหนู เพราะไม่ได้กินนานแล้วจึงวิ่งไล่จับหนูกินเป็นอาหาร หนูรู้สึกกริ่งใจอยู่แต่แรกแล้วว่าแมวจะคิดคดทรยศต่อตน พอเห็นแมววิ่งไล่ ก็รู้สึกพรั่นพรึง จึงวิ่งหนีอย่างไม่คิดชีวิต แมววิ่งไล่อุตลุด จนแก้ววิเศษหลุดออกจากปากหนู แมวกับหนูไม่สามารถวิ่งบนผิวน้ำได้อีก จะดำน้ำลงไปควานหาแก้วก็ทำไม่ได้เลยต้องว่ายน้ำป๋อมแป๋มไป ไม่ช้าก็จมน้ำ กลายเป็นเกาะหนู เกาะแมวและตรงที่แก้ว  วิ เศษหลุดจากปากหนูจึงกลายเป็นหาดทรายแก้ว มีปรากฏอยู่ทุกวันนี้” มานีเงยหน้าขึ้นมองเพื่อนๆ แล้วว่า “เรื่องเกาะหนู เกาะแมวจบแค่นี้ จากนั้นเพ็ญสิริเขาเล่าเรื่องโรงเรียนและตัวของเขา จะให้ฉันอ่านต่อไหม”
	“พอแล้ว ไม่ต้องอ่านต่อหรอกมานี” ชูใจพูด “เออ...แล้วเขาไม่บอกหรือว่า เจ้าหมานั้นกลายเป็นเกาะหมา หรือเกาะสุนัขหรือเปล่า”
	“เอ๊ะ...ไม่เคยได้ยินชื่อเกาะสุนัขหรือเกาะหมาเลยนะ” สมคิดพูด
	“แล้วเจ้าหมานั่นหายไปไหนล่ะ” ปิติสงสัย
	มานีอ่านในใจทบทวนข้อความในจดหมายตอนที่เล่าถึงหมา แมว และหนูหนีจากเรืออีกครั้งหนึ่งก็ไม่พบข้อความใดที่กล่าวถึงหมาอีกเลย
	“ในจดหมายไม่ได้พูดถึงเลย เพ็ญสิริลืมเล่าหรือเปล่าก็ไม่รู้ซิ” มานีพูด














ป.๕ เล่ม ๑ หน้า ๓๔
	“ไม่ลืมหรอก ฉันเคยฟังตำนานเรื่องเกาะหนู เกาะแมวมาแล้ว ไม่เคยปรากฏว่ากล่าวถึงหมาไว้เลย” สมคิดพูด
	“ถ้าเช่นนั้น มันหายไปไหน” ปิติพูด
	“มันคงจมน้ำตาย เพราะแก้ววิเศษจมน้ำไปแล้วนี่” ดวงแก้วออกความเห็น
	“ถ้ามันจมน้ำ มันก็ต้องกลายเป็นเกาะสุนัขหรือเกาะหมา แต่นี่ไม่มีปรากฏนี่นา” สมคิดยืนกราน
	“ฉันคิดว่า  มันคงว่ายน้ำขึ้นฝั่งได้ เพราะตอนที่แมวไล่หนู หมาไม่ได้ไล่กับเขานี่ และระยะทางก็ใกล้ฝั่งมากแล้ว มันคงว่ายน้ำขึ้นฝั่งได้แน่ๆ เพราะมันแข็งแรงและว่ายน้ำเก่งกว่าแมวกับหนูอยู่แล้ว” มานี สันนิษฐาน
	“มานีเขียนจดหมายไปถามเพ็ญสิริซีว่าหมาหายไปไหน ทำไมจึงไม่กล่าวถึง” ชูใจตัดความรำคาญ ที่เห็นเพื่อนๆ อภิปรายกันไม่สิ้นสุดสักที
	“ดีเหมือนกัน แต่ฉันว่าเพ็ญสิริก็คงไม่รู้ อาจจะตอบอย่างคาดคะเนเหมือนอย่างที่พวกเราคิดแน่ๆ”สมคิดพูด
	ปิติสรุปว่า “ทีนี้เราเห็นอะไรที่เป็นปัญหา เราช่วยกันคิดดีกว่าจะได้มีความคิดแตกฉาน”














ป.๕ เล่ม ๑ หน้า ๓๕
แบบฝึก
คำที่มีพยัญชนะควบกล้ำ  ร  ล  ว  และประสมสระตัวเดียวกัน เวลาอ่านออกเสียงพร้อมกัน เรียกว่า คำควบแท้
คำที่มีพยัญชนะควบกับ ร แต่ไม่ออกเสียงตัว ร และบางตัวออกเสียงเป็นอย่างอื่น เรียกว่า คำควบไม่แท้
คำบางคำคล้ายคำควบกล้ำ แต่อ่านต่างกัน คือ ออกเสียงพยัญชนะสองตัวไม่พร้อมกันและประสม สระคนละตัว
คำบางคำถือว่าเป็นคำไม่สุภาพ ต้องเลือกใช้ให้เหมาะกับบุคคลและโอกาส
ข้อความยาวๆ อาจสรุปเป็นใจความสำคัญสั้นๆ ได้ด้วยการตัดส่วนขยายออก
ข้อความที่ใช่ในการสนทนาจะเป็นข้อความสั้นๆ เพราะตัดหรือละบางส่วนของประโยคและคำบางคำ แต่ก็สามารถเข้าใจได้
พจนานุกรมมีการใช้อักษรย่อเพื่อบอกให้รู้ว่าคำนั้นเป็นคำชนิดใด เช่น ก. (กริยา)   น. (นาม)  ส. (สรรพนาม)	ว.(วิเศษณ์)













ป.๕ เล่ม ๑ หน้า ๓๖
บทที่ ๔
ปณิธานของฉัตร
บ้านเลขที่ ๑๕ ถนนสาย ๑๗ / ๑
หุบกะพง  อ.ชะอำ  จ.เพชรบุรี
										๗๖๑๒๐
๑๐ มิถุนายน ๒๕๒๕
ปิติเพื่อนรัก
	ฉันได้รับมอบหมายจากคุณครูและเพื่อนๆ ชั้น ป.๕ / ๑ ให้เขียนจดหมายตอบรายการมิตรสัมพันธ์ของเธอ ฉันรู้สึกว่าโครงการเขียนจดหมายถึงเพื่อนต่างจังหวัดที่เธอเรียกว่า “มิตรสัมพันธ์” นั้นดีมาก นอกจากเราจะได้เพื่อนมากขึ้น ยังได้รับความรู้แปลกๆ จากท้องถิ่นต่างๆ ด้วย เธออาจจะคิดว่าฉันเขียนจดหมายใช้สำนวนภาษาดีมาก ถ้าคิดเช่นนี้ก็จงรู้เถิดว่า คุณครูของฉันท่านแก้ไขสำนวนให้ ถึงแม้ว่าใครๆ ว่าฉันเป็นนักเรียนที่เรียนเก่งที่สุดก็คงเขียนเองไม่ได้อย่างนี้แน่ๆ และจดหมายฉบับนี้ ฉันต้องใช้คำราชาศัพท์หลายคำ คุณครู














ป.๕ เล่ม ๑ หน้า ๔๐
จึงต้องตรวจแก้ไขให้เป็นพิเศษ
	เรื่องของเธอสนุกดี ฉันอยากเลี้ยงปลานิลดูบ้างและคงจะเลี้ยงได้แน่ๆ เพราะครอบครัวของฉันเป็นครอบครัวเกษตรกรอยู่แล้ว เจ้านิลของเธอดูท่าจะน่ารักมาก ฉันเลี้ยงม้าไม่ได้เพราะฉันกลัวม้า เมื่อเล็กๆ ฉันเคยถูกม้าเตะ เลยกลัวม้ามาจนบัดนี้
	ชีวิตของฉันก็คล้ายๆ กับเธอ ผิดกันตรงที่ครอบครัวของเธอทำนา แต่ครอบครัวฉันทำไร่ พ่อของฉันทำไร่อ้อย สับปะรด หน่อไม้ฝรั่ง และมะเขือเทศ เธอคงได้ยินชื่อหุบกะพงจากวิทยุและหนังสือพิมพ์อยู่บ้างนะ พ่อแม่ของฉันมีภูมิลำเนาอยู่ที่นี่ ฉันจะเล่า




















ป.๕ เล่ม ๑ หน้า ๔๑
เรื่องหมู่บ้านหุบกะพงให้เธอฟังสักเล็กน้อย หุบกะพงให้เธอฟังสักเล็กน้อย หุบกะพงอยู่ในอำเภอชะอำ จังหวัดเพชรบุรี อยู่ห่างตัวจังหวัด ๔๐ กม. อยู่ห่างฝั่งทะเล ๖ กม. เดิมคนที่นี่ทำสวนผัก เรียกว่าชาวสวนผักชะอำ ต่อมาพื้นที่แห้งแล้งกันดารมาก ชาวสวนผักก็ยากจนลง เมื่อ พ.ศ.๒๕๐๗ พระบาทสมเด็จพระเจ้าอยู่หัวเสด็จพระราชดำเนินเยี่ยมเยียนราษฎร และทรงทราบถึงความเดือดร้อน จึงทรงรับเกษตรกรเหล่านี้ไว้ในพระบรมราชูปถัมภ์พร้อมทั้งพระราชทานทรัพย์ส่วนพระองค์ให้กู้ยืมไปลงทุนเป็นเงินจำนวน ๓ แสนบาท ภายหลังไม่ปรากฏผู้ใดนำเงินที่กู้ยืมไปทูลเกล้าฯ ถวายคืนเลย พระองค์จึงได้ทรงทราบว่า เกษตรกรเหล่านี้ไม่มีที่ดินทำกินเป็นของ




















ป.๕ เล่ม ๑ หน้า ๔๒
ตนเอง ทำให้ยากจนมาก จึงทรงพระกรุณาโปรดเกล้าฯ ให้รัฐบาลจัดทำโครงการช่วยเหลือ และได้รับความร่วมมือจากรัฐบาลของประเทศอิสราเอลด้วย กลุ่มเกษตรกรเหล่านี้จึงมีที่ทำมาหากินโดยได้รับจัดสรรที่ดินให้คนละ ๒๕ ไร่ จนในที่สุดได้จัดตั้งสหกรณ์การเกษตรขึ้น นับเป็นพระมหากรุณาธิคุณเป็นล้นพ้น
	ชาวหุบกะพงรู้สึกซาบซึ้งในพระเมตตาเป็นอย่างยิ่ง ต่างตั้งใจทำมาหากินด้วยความขยันขันแข็งเพื่อเป็นการสนองพระมหากรุณาธิคุณของพระองค์ เดือนเมษายนของทุกปี ชาวหุบกะพงจะตั้งตารอคอยการเสด็จพระราชดำเนินเยี่ยมของพระองค์ เมื่อพระองค์เสด็จถึงทุกคนที่นี่มีแต่ความสุขปลาบปลื้มที่ได้เข้าเฝ้าฯ อย่างใกล้ชิด และได้รับพระเมตตา ทรงแนะนำแนวทางทำมาหากินให้ ทรงให้กำลังใจ ประดุจน้ำทิพย์ชโลมใจพวกเรา ปิติ ฉันคิดว่าฉันมีบุญที่ได้เกิดมาเป็นคนไทยมรพระมหากษัตริย์สุดประเสริฐเช่นนี้ เธอคิดอย่างฉันไหม
	พ่อแม่ของฉันมีลูกชายสามคน ตัวฉันเป็นคนสุดท้อง พี่ชายหัวปีเป็นช่างถ่ายรูป เขาออกไปตั้งร้านอยู่ที่ตัวจังหวัด พี่ชายคนรองลงมา ขณะนี้กำลังเรียนอยู่คณะรัฐศาสตร์ในมหาวิทยาลัยที่กรุงเทพฯ ส่วนตัวฉันตั้งใจจะพลิกแผ่นดินให้เป็นเงินเป็นทอง ฉันช่วยพ่อกับแม่ทำไร่ทุกวัน ก่อนไปโรงเรียน กลับจากโรงเรียนและวันหยุด ฉันเฝ้าดูพืชพันธุ์ที่เราเพาะปลูกตั้งแต่มันชูใบแรกออกมาจากเมล็ด จนกระทั่งมันเติบโตให้ดอกให้ผล ฉันรักมันมาก ฉันอยู่กับดินกับต้นไม้ มีความสุขเหลือเกิน ในเวลาเช่นนั้น ฉันนึกถึงหม่อมเจ้าสิทธิพร กฤดากร เกษตรกร












ป.๕ เล่ม ๑ หน้า ๔๓
คนสำคัญ เธอเคยได้ยินพระนามท่านไหม เธออาจจะไม่เคยได้ยินแต่เธอคงเคยได้ยินชื่อหรือเคยรับประทาน “แตงโมบางเบิด” แล้วใช่ไหม
	พอพูดถึง “รับประทาน” ฉันมีเรื่องตลกจะเล่าแทรกในวงเล็บให้เธอฟัง หยุดเรื่องแตงโมบางเบิดไว้ก่อนนะ ปิดวงเล็บแล้วค่อยเล่าต่อ (เรื่องของภาษานี่ก็ทำให้เกิดความเข้าใจผิดได้เหมือนกัน วันเปิดประชุมสหกรณ์เมื่อเดือนที่แล้ว พ่อของฉันซึ่งเป็นผู้จัดการสหกรณ์การเกษตร เดินออกไปรอรับประธานการประชุมที่ปกทางเข้าหมู่บ้าน ฉันเดินออกไปกับพ่อด้วย ลุงไปล่ถามพ่อว่าจะไปไหน พ่อ





















ป.๕ เล่ม ๑ หน้า ๔๔
ตอบว่า “ไปรับประธาน”” ลุงไปล่พูดว่า “รับประทานอะไรล่ะ” พ่อตอบว่า “รับประธานการประชุมน่ะซี” ลุงไปล่ร้องเอะอะว่า “การประชุมน่ะกินเข้าไปได้หรือ ทิดเหมือนท่าจะสติไม่ดี” ว่าแล้วลุงไปล่ก็เดินจากไป พ่อของฉันยืนงง ที่แท้คำว่า “ประธาน” กับประทาน” เสียงเหมือนกัน แต่ความหมายไม่เหมือนกัน พ่อของฉันจะไปรับประธาน คือรอรับผู้ที่จะมาเป็นประธานในการประชุม แต่ลุงไปล่กลับคิดว่าพ่อจะไปรับประทาน คือไปกิน พอพ่อบอกว่ารับประธานการประชุม ลุงไปล่ก็เลยคิดว่าพ่อเลอะเทอะจะไปกินการประชุม ซึ่งมันกินไม่ได้ คนหนึ่งใช้ ท อีกคนหนึ่งใช้ ธ เลยไม่เข้าใจกัน ขันไหมปิติ ถ้าไม่ขันก็จี้เอวให้ขันหน่อยนะ ขันคือหัวเราะนะ ไม่ใช่ขันเอกอีเอ้กเอ้ก เหมือนไก่) เอาละปิดวงเล็บแล้ว ขอเล่าเรื่องแตงโมบางเบิดต่อเสียที
	“แตงโมบางเบิด” เนื้อเป็นเม็ดทรายสีแดง หวากรอบอร่อยติดใจ เธอชอบใช่ไหม ถ้าเช่นนั้นเธอควรจะรู้ว่าหม่อมเจ้าสิทธิพร กฤดากร นี่แหล่ะเป็นผู้ให้กำเนิดแงโมพันธุ์นี้ ซึ่งปลูกในไร่ของท่านที่ตำบลบางเบิด อำเภอบางสะพาน จังหวัดประจวบคีรีขัน
	ถ้าเธอเคยอ่านพระประวัติของหม่อเจ้าสิทธิพรแล้ว คงมีความคิดเหมือนฉัน คืออยากให้มีคนอย่างท่านหลายๆ คน แผ่นดินไทยจะได้เป็นแผ่นดินทองดังที่เราเคยได้ยินมาก่อนคือ “ในน้ำมีปลา ในนามีข้าว” อย่างสมัยสุโขทัย ฉันดีใจที่อ่านพบว่า ท่านทรงได้รับรางวัลแมกไซไซด้วย คุณครูและมิตรสหายของฉันบอกว่า ฉันคิดไกลเกินวัย คุณครูใหญ่ของฉันเคยแนะนำให้ฉันเรียนเป็นแพทย์หรือวิศวกร












ป.๕ เล่ม ๑ หน้า ๔๕
เพราะเห็นว่าฉันเรียนเก่ง คิดเก่ง ทำงานเก่ง แต่ฉันมองดูมือทั้งสองของฉันแล้ว ฉันคิดว่าควรจะถือจอบมากกว่าเข็มฉีดยา เพราะปู่ของฉันย้ำว่าโคตรเหง้าของเราเป็นชาวไร่ บรรพบุรุษของไทยเราเป็นเกษตรกร แม้ว่าปัจจุบันนี้จะมีงานพาณิชยกรรม อุตสาหกรรมเพิ่มขึ้นมากมาย แต่อาชีพส่วนใหญ่ของคนไทยก็ยังเป็นเกษตรกรรมอยู่ ถ้าเราค่อยๆ ละทิ้งงานเกษตรกรรมไปทีละเล็กน้อยละน้อย หันไปประกอบอาชีพอุตสาหกรรมหรือพาณิชยกรรมเสีย ไม่ช้าบ้านเมืองของเราคงจะแห้งแล้งเหมือนทะเลทราย เพราะขาดพืชคลุมดินและดินขาดความอุดมสมบูรณ์ ฉันจึงจะ





















ป.๕ เล่ม ๑ หน้า ๔๖
ยึดอาชีพเกษตรกรรมและทำให้ดีที่สุด จะดำเนินรอยตามท่านสิทธิพรให้จงได้ ฉันดีใจที่เธอก็รักไร่นา รักพื้นดินและพืชพันธุ์ รักธรรมชาติที่หล่อเลี้ยงชีวิตคนไทยมาแต่ดึกดำบรรพ์ เราคงได้ทำงานอย่างเดียวกันแน่นอน
	ฉันเขียนมายืดยาว เธอคงอ่านเสียจนเหนื่อย ฉันอยากพบเธอเราจะได้คุยกัน ตอนปิดเรียนภาคปลาย ถ้าเธอว่างฉันขอเชิญเธอไปเที่ยวที่หุบกะพง เธอจะได้เห็นไร่อ้อยซึ่งมีอาณาเขตกว้างขวางของพวกเรา ได้รับประทานหน่อไม้ฝรั่งซึ่งเก็บมาสดๆ จากไร่ มะเขือเทศลูกโต สีแดงราวกับใช้สีแต้ม รสหวานกรอบอร่อย ทำให้เธอแข็งแรงสดชื่นยิ่งขึ้น
	ฉันขอจบจดหมายเพียงแค่นี้ เธอและครอบครัวรวมทั้งปลานิลกับเจ้านิลม้าแสนรู้คงสบายดี ฉันและคอบครัวสบายดี หวังว่าคงได้รับจดหมายจากเธออีก สวัสดี
										รัก
									ฉัตร  พงศ์กสิกร
	ปิติอ่านจดหมายจบ จึงพับเก็บเข้าซองและใส่กระเป๋าเสื้อไว้ พรุ่งนี้จะนำไปให้เพื่อนอ่านที่โรงเรียน เขาเอนหลังพิงต้นมะม่วง พลางนึกวาดภาพเด็กชายฉัตร เพื่อนใหม่ของเขา คงรูปร่างล่ำสัน ท่าทางทะมัดทะแมง คล่องแคล่ว หน้าตาแจ่มใส ร่าเริง ปิตินึกถึงถ้อยคำต่างๆ ในจดหมายของเขาแล้วรู้สึกชื่นใจ ฉัตรมีความคิดเหมือนวีระ วีระก็เป็นคนเก่ง ฉลาดปราดเปรื่อง และตั้งใจแน่วแน่จะเป็นเกษตรกร












ป.๕ เล่ม ๑ หน้า ๔๗
เจริญรอยตามุงของเขา มานะตั้งใจจะเป็นข้าราชการ เพราะพ่อของเขาเป็นข้าราชการ ไม่มีที่ดินจะทำเกษตรเหมือนปิติกับวีระ มานีเคยค้านว่า ควรจะเลือกทำสิ่งที่ตนเองชอบและถนัดจะดีกว่า แม้ไม่มีที่ดิน เราก็อาจจะหาได้ภายหลัง ถ้าเรารักที่จะเป็นเกษตรกรจริงๆ
	เจ้านิลเดินกุบกับๆ มาข้างหลังปิติ มันคาบชายเสื้อของปิติดึงขึ้น ปิติรีบลุกอย่างว่องไวเพราะกลัวเสื้อขาด หันกลับไปกระโดขึ้นบนหลังของมัน เจ้านิลกระโดดยกข้าหน้าทั้งสองขึ้นพลางร้องฮี้ๆ ปิติกอดคอของมันเหนี่ยวไว้ไม่ให้ตก เจ้านิลพยายาสะบัดไปมาแต่ปิติก็ไม่ตกเพราะเคยเล่นกับมันจนชิน ไม่ช้าเจ้านิลก็ยอมให้ปิตินอนพังพาบอยู่บนหลัง แล้วพาวิ่งเหยาะๆ กลับบ้าน

แบบฝึก
การอ่านคำที่มีเครื่องหมายไม้ยมก (ๆ) นั้น จะอ่านซ้ำได้ถูกต้องเมื่อนึกถึงคำที่เคยพูด                          ในชีวิตประจำวัน
ฝึกอ่าน
แน่ๆ	สดๆ	ทุกวันๆ		กุบกับๆ		ทีละน้อยๆ

เครื่องหมายทับ (/) ใช้คั่นระหว่างตัวเลข เพื่อแบ่งความหมายของตัวเลข











ป.๕ เล่ม ๑ หน้า ๔๘
	ฝึกอ่าน
	ถนนสาย ๑๗/๑	อ่านว่า	ถนนสายสิบเจ็ดทับหนึ่ง
	หมายความว่า ถนนสาย ๑๗ ซอยที่ ๑
	ป. ๕/๑		อ่านว่า	ประถมศึกษาปีที่ห้าทับหนึ่ง
	หมายความว่า	ชั้นประถมศึกษาปีที่ ๕ ห้องที่ ๑

เครื่องหมายไปยาลน้อย (ฯ) ให้เขียนท้ายคำหรือข้อความเพื่อย่อคำให้สั้นลง เวลาอ่านต้องอ่านเต็มทั้งข้อความ
ฝึกอ่าน
โปรดเกล้าฯ	อ่านว่า	โปรดเกล้าโปรดกระหม่อม
เข้าเฝ้าฯ		    ”	เข้าเฝ้าทูลละอองธุลีพระบาท
ทูลเกล้าฯ	    ”	ทูลเกล้าทูลกระหม่อม

คำบางคำอาจเขียนย่อให้สั้นลง โดยย่อคำนั้นให้เหลือเพียงพยัญชนะตัวเดียวหรือหลายตัว แล้วใส่เครื่องหมายมหัพภาค (.) ไว้ข้างท้ายเวลาอ่านต้องอ่านเต็มคำ ใช้ยอเฉพาะคำที่รู้กันทั่วไป
ฝึกอ่าน
อ.	ย่อมาจากคำว่า	อำเภอ
จ.	           ”		จังหวัด
ป.	           ”		ประถมศึกษา
กม.	           ”		กิโลเมตร
ช.ม.	           ”		ชั่วโมง






ป.๕ เล่ม ๑ หน้า ๔๙
เครื่องหมายนขลิขิต (   ) นิยมเรียกว่า วงเล็บ ใช้เขียนกั้นคำหรือข้อความ เพื่ออธิบาย หรือขยายความของคำ  หรือข้อความข้างหน้าให้ชัดเจนขึ้น หรือเพื่อบอกให้รู้เรื่องนอกเหนือไปจากข้อความข้างหน้าที่กล่าวไว้แล้ว
อ่านและสังเกต
๕.๑  “ฉันเลี้ยงแมวไว้เก้าตัว (เก้า เสียงสั้น แต่ออกเสียงยาวเป็นก้าว)”
	เป็นการอธิบายข้อความตอนหน้าให้ชัดเจนขึ้น
๕.๒  “นานมาแล้ว (ไม่รู้นานกี่ศตวรรษมาแล้วนะ)
	เป็นการขยายข้อความตอนหน้าให้ชัดเจน
๕.๓  “หยุดเรื่องแตงโมบางเบิดไว้ก่อนนะ ปิดวงเล็บ แล้วค่อยเล่าต่อ (เรื่องภาษา......จนถึง......
         เหมือนไก่)”
	บอกให้รู้เรื่องนอกเหนือจากข้อความข้างหน้าที่กล่าวไว้

เครื่องหมายอัญประกาศ  “....................” ใช้เพื่อบอกให้รู้ว่า ข้อความในเครื่องหมายนี้เป็นคำพูด หรือต้องการเน้นข้อความเพื่อให้ผู้อ่านสังเกตเป็นพิเศษ
อ่านและสังเกต
	พ่อตอบว่า	“รับประธานการประชุมน่ะซี”
	ที่แท้คำว่า “ประธาน” กับ “ประทาน” เสียงเหมือนกัน

การเขียนจดหมาย ต้องใช้คำขึ้นต้นและคำลงท้ายให้สุภาพและเหมาะกับบุคคล







ป.๕ เล่ม ๑ หน้า ๕๐
	อ่านและจำ


	บางครั้งคำลงท้ายอาจมีคำว่า “อย่างสูง” หรือ “อย่างยิ่ง” ต่อท้าย ถ้าบุคคลที่เขียนจดหมายถึงเป็นผู้ที่เคารพนับถือมาก

การพูดหรือการเขียน ต้องเลือกใช้คำให้เหมาะสมกับสถานที่ บุคคลและโอกาส
อ่านและจำ









ป.๕ เล่ม ๑ หน้า ๕๑



ข้อความเปรียบเทียบเป็นข้อความที่กะทัดรัด แต่มีความหมายมากและลึกซึ้ง จะเช้าใจความหมายของข้อความนั้น ด้วยการคิดเปรียบเทียบ
อ่านและสังเกต
	ส่วนตัวฉันตั้งใจจะพลิกแผ่นดินให้เป็นเงินเป็นทอง
	ไม่ช้าบ้านเมืองของเราคงจะแห้งแล้งเหมือนทะเลทราย
	แผ่นดินไทยจะได้เป็นแผ่นดินทอง ดังที่เราเคยได้ยินมาแต่ก่อน
	ทรงให้กำลังใจประดุจน้ำทิพย์ชโลมใจพวกเรา
	มะเขือเทศลูกโต สีแดงราวกับใช้สีแต้ม








ป.๕ เล่ม ๑ หน้า ๕๒
ประโยคที่มีความหมายชัดเจนว่า ใคร ทำอะไร แบ่งออกได้เป็น ๒ ส่วน คือ ภาคประธาน บอกให้รู้ว่า ใครแสดงกิริยาอาการ และภาคแสดง บอกให้รู้ว่าแสดงกิริยาอาการอย่างไร แต่ละส่วนอาจใช้คำ หรือ กลุ่มคำ ขยายให้ชัดเจนขึ้น
อ่านและสังเกต



















ป.๕ เล่ม ๑ หน้า ๕๓
บทที่ ๕
สินสมุทร
	“เมื่อวานนี้ มีนักเรียนมาเข้าเรียนใหม่คนหนึ่ง ชื่อสินสมุทร” เพชรบอกเพื่อนๆ มานีกับชูใจวิจารณ์ว่าชื่อแปลกดี วีระบอกว่าชื่อเหมือนพี่ชายสุดสาคร ลูกพระอภัยมณี ที่ลุงเคยเล่าให้ฟังนานมาแล้ว
	“ฉันอยากฟังเรื่องสินสมุทรจัง” ปิติพูด “คราวก่อนลุงเล่าเรื่องสุดสาครกับม้านิลมังกรให้ฟัง ฉันก็ได้เจ้านิล คราวนี้ถ้าได้ฟังเรื่องสินสมุทร ฉันอาจจะได้อะไรอีกก็ได้นะ”
	“ฉันก็อยากฟัง” มานีกับชูใจพูดเกือบพร้อมกัน เพชรจึงอาสาหนังสือพระอภัยมณีมาให้วีระ พอวีระได้หนังสือเขาก็เล่าเรื่องสินสมุทรให้เพื่อนฟัง บางครั้งก็อ่านบทกลอนเป็นทำนองเสนาะด้วย
	“เรื่องพระอภัยณีนี้ กวีชื่อสุนทรภู่เป็นผู้แต่ง เป็นหนังสือนิทานคำกลอนที่แต่งได้ไพเราะและสนุกสนานมาก เนื้อเรื่องตอนเกิดสินสมุทรก็คือ มารดาของสินสมุทรเป็นยักษ์ชื่อนางผีเสื้อสมุทร”
	“ตายแล้ว! แม่ของสินสมุทรเป็นยักษ์หรือ แล้วทำไมพ่อของสินสมุทรจึงรักล่ะ ยักน่ากลัวจะตาย ดีไม่ดีเดี๋ยวก็เคี้ยวเอาง่ายๆ” ชูใจพูดพลางทำท่าขนพองสยองเกล้า
	“ฉันกำลังจะเล่าให้ฟัง ผีเสื้อสมุทรมารดาของสินสมุทรไปลักเอาพระอภัยมณีมาขังไว้ในถ้ำ  แล้วแปลงร่างเป็นนางงาม แต่













ป.๕ เล่ม ๑ หน้า ๕๔
พระอภัยมณีรู้ว่าเป็นยักษ์ และมีความกลัวมาก จึงจำเป็นต้องทำใจดีสู้เสืออยู่กับนางจนเกิดสินสมุทร”
	“สินสมุทรหน้าตาเป็นยักษ์หรือเปล่า” ชูใจถาม ปิติกำลังตั้งใจฟัง เห็นชูใจพูดขัดจังหวะทำให้ฟังเรื่องราวกระท่อนกระแท่นจึงบ่นว่า “แหม ชูใจ เดี๋ยววีระก็เล่าให้ฟังหรอกน่า มัวถามนั่นถามนี่เลยไม่เป็นอันได้ฟังกัน”
	ชูใจหันไปค้อนปิติ แล้วนิ่งฟังวีระเล่าต่อไป
	“ในคำกลอนกล่าวถึงสินสมุทรว่าอย่างนี้





















ป.๕ เล่ม ๑ หน้า ๕๕
	ไม่คลาดเคลื่อนเหมือนองค์พระทรงเดช		แต่ดวงเนตรแดงดูดังสุริย์ฉาย
ทรงกำลังดังพระยาคชาพลาย				มีเขี้ยวคล้ายชนนีมีศักดา
พระบิตุรงค์ทรงศักดิ์ก็รักใคร่				ด้วยเนื้อไขมิได้คิดริษยา
เฝ้าเลี้ยงลูกผูกเปลแล้วเห่ช้า				จนใหญ่กล้าอายุได้แปดปี
จึงให้นามตามข้างอย่างมนุษย์				ชื่อสินสมุทรกุมารชาญชัยศรี
ธำมรงค์ทรงมาค่าบุรี					พระภูมีถอดผูกให้ลูกยา
	ตั้งแต่เข้ามาอยู่ในถ้ำจนสินสมุทรอายุได้แปดขวบ พระอภัยมณีไม่ได้ออกจาถ้ำเลย เพราะนาง          ผีเสื้อสมุทรเอาหินก้อนใหญ่มีน้ำหนักมากปิดปากถ้ำไว้ตลอดเวลา เมื่อนางออกไปหาอาหารก็ปิดปากถ้ำไว้



















ป.๕ เล่ม ๑ หน้า ๕๖
แน่นสนิท พระอภัยมณีไม่สามารถจะหลบหนีไปได้ สินสมุทรก็เที่ยวเล่นซุกซนอยู่ภายในถ้ำตามประสาเด็ก
	วันหนึ่ง นางยักษ์ออกไปหาอาหารและพระอภัยมณีนอนหลับ สินสมุทรเที่ยวสำรวจไปรอบๆ เห็นหินก้อนใหญ่ปิดปากถ้ำอยู่จึงลองผลัก หินก็ล้มลง มองออกไปเห็นหาดทรายขาวสะอาดและทะเล อันกว้างใหญ่สุดสายตา สินสมุทรดีใจมาก ออกวิ่งเล่น และโจนลงเล่นน้ำอุตลุด
	ด้วยหน่อนาถชาติเชื้อผีเสื้อสมุทร		ดำไม่ผุดทั้งวันก็กลั้นได้
ยิ่งถูกน้ำกำลังยิ่งเกรียงไกร			เที่ยวเลี้ยวไล่ขี่ปลาในสาชล
ระลอกซัดพลัดเข้าไปในปากฉลาม		ลอดออกตามซี่เหงือกเสือกสลน
เห็นฝูงเงือกเกลือกกลิ้งมาตามชล			คิดว่าคนมีหางเหมือนอย่างปลา
ครั้นถามไถ่ไม่พูดก็โผนจับ			ดูกลอกกลับกลางน้ำปล้ำมัจฉา
ครั้นจับได้ให้ระแวงแคลงวิญญาณ์			เช่นนี้ปลาหรืออะไรจะใคร่รู้
ฉุดกระชากลากหางขึ้นกลางหาด			แลประหลาดลักษณามีตาหู
จะเอาไปให้พระบิดาดู				แล้วลากลู่เข้าในถ้ำด้วยกำลัง
	พอพระอภัยมณีเห็นสินสมุทรลากเอาตาเงือกแก่เข้ามาก็ตกใจ จึงบอกกับสินสมุทรว่า ถ้ามารดาของสินสมุทรรู้เรื่องเข้าก็จะลำบาก แล้วเล่าความเป็นมาแต่ต้นให้สินสมุทรฟัง สินสมุทรสงสารพระอภัยมณีที่ถูกกักขังให้อยู่ในถ้ำตลอดเวลา และเสียใจมากที่รู้ว่ามารดาของตนเป็นผีเสื้อสมุทร คำกลอนกล่าวไว้ว่า












ป.๕ เล่ม ๑ หน้า ๕๗
	พระโอรสรู้แจ้งไม่แคลงจิต		รำคาญคิดเสียใจมิใคร่หาย
ด้วยแม่กลับอัปลักษณ์เป็นยักษ์ร้าย			ก็ฟูมฟายชลนาโศกาลัย
	ฝ่ายเงือกได้ยินเช่นนั้น ก็รับอาษาจะพาหนีไปอาศัยพระฤาษีที่เกาะแก้วพิสดาร แต่กลัวนางผีเสื้อสมุทรจะขัดขวาง ตาเงือกจึงกล่าวว่า
	แม้กำลังดังข้าจะพาหนี			เจ็ดราตรีเจียวจึงจะถึงสถาน
อสุรีมีกำลังดังปลาวาฬ				ตามประมาณสามวันจะทันตัว
ถ้าแก้ไขให้นางไปค้างปลา			ได้ล่วงหน้าเสียบ้างจะยังชั่ว
จะอาสาพาไปมิได้กลัว				ชีวิตตัวบรรลัยไม่เสียดาย



















ป.๕ เล่ม ๑ หน้า ๕๘
	พระอภัยมณีเห็นช่องทางจะหลบหนีนางผีเสื้อสมุทรไปได้ จึงคิดหาอุบายลวงนางให้ไปอยู่ป่าสักระยะหนึ่ง พอดีนางผีเสื้อสมุทรฝันร้าย พระอภัยมณีจึงทำนายฝันว่านางมีเคราะห์จะต้องออกไปรักษาศีล และอดอาหารอยู่คนเดียวที่เชิงเขาสามวันสามคืนก็จะสิ้นเคราะห์ นางผีเสื้อเชื่อก็ปฏิบัติตาม ตอนนี้คำกลอนกล่าวถึงสินสมุทรว่า
	สินสมุทรสุดแสนสงสารแม่		ด้วยรู้แน่ว่าบิดาจะพาหนี
ให้ห่วงหลังกังวลด้วยชนนี			เจ้าโศกีกราบก้มบังคมคัล
บิดาดูรู้แจ้งจึงแกล้งห้าม				จะวอนตามเขาไปไยในไพรสัณฑ์
อยู่เป่าปี่ตีเกราะเสนาะครัน			แล้วรับขวัญลูกน้อยกลอยฤทัย



















ป.๕ เล่ม ๑ หน้า ๕๙
	พอนางผีเสื้อสมุทรไปแล้ว เงือกสองตัวผัวเมียกับลูกสาวซึ่งต่อมาก็คือมารดาของสุดสาครนั้นเอง รีบพาพระอภัยมณีกับสินสมุทรหนีไป
	เมื่อนางผีเสื้อสมุทรรักษาศีลอยู่ที่เชิงเขาได้ครบสามวันก็รีบกลับถ้ำที่อยู่ ไม่พบสามีและลูกก็รู้ว่าพา กันหลบหนีไปเสียแล้ว จึงคืนร่างเป็นยักษ์ออกติดตามด้วยความโกรธแค้นอย่างมหันต์ นางยักษ์มีฤทธิ์และกำลังมาก ไม่ช้าก็ตามมาทัน สินสมุทรเห็นจวนตัวเกรงมารดาโกรธและจะทำอันตรายบิดาจึงว่ายน้ำกลับมา สินสมุทรไม่เคยเห็นมารดาในร่างของนางยักษ์ผีเสื้อสมุทรมาก่อน จึงไม่รู้จัก คำกร่อนกล่าวว่า





















ป.๕ เล่ม ๑ หน้า ๖๐
	สินสมุทรหยุดอยู่ดูนางยักษ์		เห็นผิดพักตร์มารดาน่าสงสัย
ด้วยเห็นแม่แต่รูปนิมิตไว้				สงสัยใจออกขวางกลางคงคา
แล้วร้องถามตามประสาเป็นทารก			นี่สัตว์บกหรือสัตว์น้ำดำหนักหนา
โจนกระโจนโครมครามตามเรามา			จะเล่นข้าทำไรจะใคร่รู้
	ครั้นพอนางผีเสื้อสมุทรบอกว่าเป็นมารดาก็รู้สึกสลดใจ จึงกล่าวแก่มารดาว่า
	ด้วยองค์พระชนนีเป็นผีเสื้อ		อันชาติเชื้ออยู่ถ้ำลำละหาน
พระบิดาร้อนรนทนทรมาน			เคยอยู่บ้านเมืองมนุษย์สุดสบาย
คิดถึงวงศ์พงศาคณาญาติ				จึงสามารถมานี่ไม่หนีหาย
เห็นมารดาซ่อนตัวด้วยกลัวตาย			ลูกจึงว่ายน้ำอยู่แต่ผู้เดียว


















ป.๕ เล่ม ๑ หน้า ๖๑
ประทานโทษโปรดปล่อยไปหน่อยเถิด		ที่ละเมิดแม่คุณอย่าฉุนเฉียว
ลูกขอลาฝ่าธุลีสักปีเดียว				ไปท่องเที่ยวหาประเทศเขตนคร
แม้นพบอาย่าปู่อยู่เป็นสุข				บรรเทาทุกข์ภิญโญสโมสร
จึงจะชวนปิตุเรศเสด็จจร				มาสถานมารดรไม่นอนใจ
	นางผีเสื้อสมุทรไม่เชื่อก็ออกไล่ตาม แต่สินสมุทรหนีรอดได้นางยักษ์จับได้แต่เงือกสองผัวเมียจึงฆ่าเสีย ส่วนพระอภัยมณีนั้นนงเงือกแบกพาว่ายเข้าไปยังเกาะแก้วพิสดารได้ทันพร้อมกับสินสมุทร พระโยคีก็ออกมาช่วยขับนางผีเสื้อสมุทรหนีไป สินสมุทรต้องจากมารดาติดสอยห้อยตามบิดาตั้งแต่บัดนั้น”
	วีระปิดหนังสือเงยหน้ามองเพื่อนๆ แล้วพูดว่า “เรื่องของสินสมุทรมีอีกยาวมาก ฉันเล่าให้เธอฟังเฉพาะต้อนนี้เพียงแค่นี้ ตอนอื่นๆ ให้เธอไปอ่านเอง”
	ชูใจหันไปถามมานี “เธอคิดว่าสินสมุทรควรจะไปกับพระอภัยมณีหรือควรจะอยู่กับแม่” มานีนิ่งคิดแล้วตอบว่า “ควรจะไปกับพระอภัยมณี เพราะนางผีเสื้อสมุทรมีฤทธิ์มาก อยู่คนเดียวก็ไม่ลำบากอะไร และสินสมุทรก็รู้อยู่ว่าแม่อยู่ที่ไหน คิดถึงก็มาหาได้ ส่วนพระอภัยมณีนั้นเป็นคนธรรมดา อ่อนแอ ไม่มีฤทธิ์                 สินสมุทรมีฤทธิ์เหมือนแม่ควรตามไปช่วยพระอภัยมณีก่อน เธอล่ะคิดว่าอย่างไร”
	ชูใจกำลังคิด เพชรนั่งฟังอยู่นานก็ออกความเห็นบ้า “ฉันคิดว่าสินสมุทรควรจะปลอบให้พ่ออยู่กับแม่ต่อไป เพราะถึงแม้ว่าแม่จะเป็น












ป.๕ เล่ม ๑ หน้า ๖๒
ยักษ์ แต่ก็รักพ่อ ไม่ทำอันตรายพ่อแน่ และแม่ก็แปลงร่างเป็นคนอยู่ตลอดเวลา ไม่น่ากลัวอะไร อยู่มาได้ถึงแปดเก้าปีแล้ว ก็ไม่น่าจะเดือดร้อนถ้าจะอยู่ต่อไป พระอภัยมณีอยากไปไหนก็ให้สินสมุทรพาไปได้”
	ปิติสนับสนุนความคิดของเพชร พลางหันไปถามความเห็นของมานะบ้าง มานะหัวเราะหึๆ ไม่ตอบว่ากระไร ชูใจพุดว่า “ฉันชอบความคิดของมานี สินสมุทรควรไปกับพระอภัยมณี เพราะน่าสงสารมากกว่า ส่วนนางผีเสื้อสมุทรเก่งแล้วอยู่คนเดียวได้”
	วีระฟังความคิดของเพื่อนๆ แล้ว หัวเราะชอบใจ “ใครอยากจะอ่านเรื่องของสินสมุทรตั้งแต่เด็ก             จนเป็นผู้ใหญ่ก็เอาหนังสือไปอ่านได้นะ”

แบบฝึก
คำที่มี ฤ (รึ) อ่านออกเสียงเป็น ๓ เสียง
ฝึกอ่าน
๑.๑  ออกเสียงเป็น ริ เช่น ฤทธิ์  ทฤษฎี  สัมฤทธิ์  อังกฤษ ฯลฯ
๑.๒  ออกเสียงเป็น รึ เช่น ฤทัย  ฤดู  พฤกษา พฤหัสบดี  ประพฤติ  พฤษภาคม  พฤศจิกายน  ฯลฯ
๑.๓  ออกเสียงเป็น  เรอ  มีคำเดียว คือ ฤกษ์













ป.๕ เล่ม ๑ หน้า ๖๓
คำที่มีตัวสะกดไม่ตรงมาตราตัวสะกด
๒.๑  แม่กน สะกดด้วย ญ  ณ  ณ  ล  ฬ  ออกเสียงเหมือน น  สะกด
อ่านและสังเกต
	รำคาญ	ชาญ	วิญญาณ	  บุญคุณ	   ไพรสัณฑ์ 	วิจารณ์ 	สงสาร	นิล	ชลนา		ปลาวาฬ	 ฯลฯ
ข้อสังเกต คำบางคำที่สะกดด้วยตัว ร และไม่ปรากฏรูปสระ เวลาอ่านจะออกเสียงสระออ มี น สะกด
อ่านและสังเกต
	สาคร	มังกร	มารดร	นคร	จร	สโมสร  ฯลฯ
๒.๒  แม่กด สะกดด้วย  จ  ช  ซ  ฎ  ฏ  ฐ  ฑ  ฒ  ต  ถ  ท  ธ  ศ    ส  ออกเสียงสะกดเหมือน  ด  สะกดอ่านและสังเกต
	อาจ	เดช  	ก๊าซ  	กฎหมาย   ปรากฏ    อิฐ     ครุฑ  	พัฒนา  	นิมิต  	ญาติ  	อนาถ  บทกลอน	   โกรธ    ปิตุเรศ    ริษยา	โอรส ฯลฯ

คำที่มักอ่านผิด
ฝึกอ่าน
๓.๑  คำที่มีตัวสะกดควบกับตัว  ร  เวลาอ่านไม่ต้องออกเสียงตัว  ร  เช่น  สมุทร   เพชร   เนตร
๓.๒  คำควบกล้ำ ถ้าแยกส่วนของคำผิด ก็จะอ่านผิด เช่น  แปลง  แปลก  แคลง  โครมคราม  เพลง
	เพลิน  เผลอ








ป.๕ เล่ม ๑ หน้า ๖๔
๓.๓  อักษรนำ  ถ้าแยกส่วนของคำผิด ก็จะอ่านผิด เช่น  แสดง   แถลง   ฉมวก   เสบียง   เสมียน
๓.๔  ข้อความที่ไม่มีสระคั่นระหว่างคำ หากแยกคำผิดก็จะอ่านไม่ถูกต้อง เช่น ดูกลอกกลับ
         เมื่อนางออกไป   ตายอดตายยาก
๓.๕  คำบางคำออกเสียงผิดเพราะไม่ออกเสียงต่อเนื่องระหว่างคำ
          เช่น  ชนนี   ทรมาน  ชลนา  อัปลักษณ์

คำพ้องเสีย
ฝึกอ่าน
	ประธาน	ประทาน
	สมุทร		สมุด
	หาร		หาญ
	เขี้ยว		เคี่ยว
	ค่า		ฆ่า	ข้า

การละคำบางคำในบทร้อยกรอง เพื่อให้มีจำนวนคำตามที่กำหนดไว้จะรู้ความหมายได้ถูกต้อง เมื่อนำคำที่ละไว้มาเติมให้เต็มความ
อ่านและสังเกต
	ด้วยเนื้อไขมิได้คิดริษยา	หมายความว่า	เพราะเป็นเลือดเนื้อเชื้อไข (ลูก) ของตน จึงไม่
						คิดอิจฉาริษยา







ป.๕ เล่ม ๑ หน้า ๖๕
	ธำมรงค์ทรงมาค่าบุรี	หมายความว่า	ธำมรงค์ (แหวน) ที่ทรงสวมมานั้นมีค่าควรเมือง
							(มีค่ามาก)

การวิพากษ์วิจารณ์เป็นการพูดหรือเขียนขยายความคิดให้ละเอียดยิ่งขึ้น โดยอาศัยเหตุผลต่างๆ ประกอบ อาจจะเปรียบเทียบในลักษณะถูกหรือผิด ดีหรือไม่ดีก็ได้
ฝึกวิพากษ์วิจารณ์การกระทำของตัวละครในเรื่องจากคำพูดต่อไปนี้
	“ฉันคิดว่า สินสมุทรควรจะปลอบให้พ่ออยู่กับแม่ต่อไปเพราะถึงแม้ว่าแม่จะเป็นยักษ์ แต่ก็รักพ่อ ไม่ทำอันตรายพ่อแน่”
	“ฉันชอบความคิดของมานี สินสมุทรควรไปกับพระอภัยมณีเพราะน่าสงสารมากกว่า ส่วนนางผีเสื้อสมุทรเก่งแล้วอยู่คนเดียวได้”

คำพังเพย สำนวนเปรียบเทียบ และสำนวนภาษา ช่วยให้ข้อความมีความหมายชัดเจน ทำให้ผู้อ่านหรือผู้ฟังรู้สึกเหมือนกับว่าได้เห็นภาพนั้นจริงๆ ตามที่บรรยายไว้
อ่านและสังเกต
	ใจดีสู้เสือ	หมายถึง	กลัวแต่ทำเป็นไม่กลัว
	แต่ดวงเนตรแดงดูดังสุริย์ฉาย	หมายถึง	 ตาแดงเหมือนแสงพระอาทิตย์
	ขนพองสยองเกล้า	บอกลักษณะของคนที่มีความกลัวมาก










ป.๕ เล่ม ๑ หน้า ๖๖
การอ่านข้อความยาวๆ หรือเรื่องราว ต้องจับเฉพาะใจความสำคัญจึงจะเข้าใจเรื่องราวได้รวดเร็ว
อ่านและสังเกต
	“(สินสมุทร)  มองออกไปเห็นหาดทรายขาวสะอาดและทะเลอันกว้างใหญ่สุดสายตา” ใจความสำคัญคือ “สินสมุทรเห็นหาดทรายและทะเล”
	“นางผีเสื้อสมุทรเอาหินก้อนใหญ่มีน้ำหนักมากปิดปากถ้ำไว้ตลอดเวลา”  ใจความสำคัญคือ “นางผีเสื้อสมุทรเอาหินปิดปากถ้ำ”





















ป.๕ เล่ม ๑ หน้า ๖๗
บทที่ ๖
บางระจันระลึก
	เสียงเกราะดังรัวกระชั้นถี่ขึ้น หัวใจของชูใจก็เต้นถี่รัวเร็วยิ่งขึ้นเช่นกัน ขณะนั้นแสงจากคบไฟสว่างโชติช่วง จนมองเห็นใบหน้าของคนที่นั่งชุมนุมกันอย่างชัดเจน ทุกคนมีสีหน้าเคร่งเครียดดวงตาทุกคู่แวววาว แสดงความเด็ดเดี่ยวและกล้าหาญจับจ้องอยู่ที่พระภิกษุรูปหนึ่ง ซึ่งนั่งอยู่บนศาลาเล็กๆ ใต้ต้นโพธิ์ใหญ่ใบหน้ากลางที่ชุมนุมนั้น พระภิกษุรูปนั้นหลับตาพนมมือแน่วนิ่งอยู่เป็นเวลานาน คราวใดที่ผู้นั่งชุมนุมขยับเขยื้อนเคลื่อนไหวแสงไฟก็ส่องกระทบอาวุธ อันมีหอก ดาบ ขวาน และมีดสั้นเป็นประกายแปลบปลาบ ชูใจหันไปมองรอบๆ ตัว หวังจะได้พบย่ากับอาหรือใครที่เขารู้จัก ก็พบแต่คนแปลกหน้าทั้งชายหญิง ทุกคนไม่สนใจชูใจเลย ดูเหมือนเขากำลังรวมพลังใจเป็นอันหนึ่งอันเดียวกัน พุงตรงไปยังพระภิกษุที่นั่งพนมมือหลับตาอยู่กลางที่ประชุม
	ชูใจค่อยๆ คลานออกจากกลุ่มคน ขณะที่ผ่านชายฉกรรจ์สามคน  ซึ่งนั่งถือดาบเรียงกันอยู่ ชูใจเหลือบตาขึ้นมอง แล้วแทบจะร้องอุทานออกมาด้วยความประหลาดใจระคนตกใจ เพราะชายฉกรรจ์สามคนนั้น คือ วีระ ปิติ และมานะนั่นเอง ทั้งสามคนไม่มองชูใจเลย














ป.๕ เล่ม ๑ หน้า ๖๙
ชูใจรีบคลานออกไปอย่างรวดเร็วจึงชนคนๆ หนึ่ง มานีนั่งเอง ทั้งสองคนโผเข้ากอดกันอย่างดีใจ
	“เราอยู่ที่ไหนมานี ฉันงงไปหมดแล้ว” ชูใจละล่ำละลักถาม “ฉันเห็นปิติ พี่วีระ และพี่มานะโตเป็นหนุ่มใหญ่ นั่งถือดาบ ทำหน้าถมึงทึงอยู่ข้างในโน้น เขามาทำอะไรกัน”
	มานีหัวเราะ กระซิบตอบเบาๆ เสียงแผ่วเหมือนลอยมาแต่ไกล “เรากำลังมารอรับน้ำ พระพุทธมนต์จากพระอาจารย์ธรรมโชติไงล่ะจำไม่ได้หรือ ตอนดึกสงัดคืนนี้ชาวบ้านบางระจันของเราจะออกจู่โจมข้าศึก ที่ตั้งค่ายรายรอบให้แตกพินาศยับเยิน เหมือนที่เคยแตกพ่ายมาแล้วหลายครั้ง พี่มานะ พี่วีระ  และปิติ เขาเป็นนักรบที่ชำนาญการใช้ดาบ เธอลืมเสียแล้วหรือ” ชูใจฟังแล้วก็นึกไม่ออก รู้สึกพิศวงงงงวย แต่ก็พยักหน้า               เออออไปกับมานีด้วย ทั้งสองคนนั่งเงียบๆ มองดูเหตุการณ์ต่อไป
	ครู่หนึ่ง พระอาจารย์ธรรมโชติลืมตาและลดมือลง เสียงผู้คนที่นั่งชุมนุมพูดพึมพำกันไปทั่ว                    เสียงหึ่งๆ ฟังไม่ถนัดว่าพูดอะไร ทุกคนต่างลุกขึ้นไปรวมกันอยู่อีกด้านหนึ่งของศาลา แล้วค่อยๆ เดินก้มตัวพนมมือรับน้ำพระพุทธมนต์จากพระอาจารย์ธรรมโชติ
	“นั่นไงชูใจ เธอจงดูนักรบผู้กล้าหาญแห่งบ้านบางระจันของเรา” มานีร้องอย่างตื่นเต้น “นั่นนายแท่น ถัดมานายดอก นี่นายอิน ต่อไปนั่นนายเมือง โน่นขุนสวรรค์ กำนันพันเรือกับนายทองแสงใหญ่ นั่นนายโชติ ดูซี นั่นนายทองเหม็นขี่ควายมาด้วยเห็นไหมชูใจ ท่านผู้นี้แหล่ะ













ป.๕ เล่ม ๑ หน้า ๗๐
ขี่ควายทะลวงไล่ข้าศึกแตกกระจายเมื่อการรบคราวที่แล้ว นั่นนายจันหนวดเขี้ยวกับนายทองแก้ว ล้วนเป็นยอดนักรบกล้าทั้งนั้น เธอดูให้เต็มตาซีชูใจ เป็นบุญเหลือเกินที่เราได้มาเห็น ขอให้ชาวบ้านบางระจัน               ชนะข้าศึกศัตรูเถิด” มานีพูดจบก็ก้มลงกราบ
	ชูใจรู้สึกตื่นเต้นเหลือที่จะกล่าว พนมมือก้มลงกราบเคียงกับมานี ทันใดนั้นมีเสียงอื้ออึงดังขึ้นรอบทิศ เสียงคนร้องตะโกนว่าข้าศึกโจมตี ชาวบ้านบางระจันผู้กล้าหาญกระจายกันออกเข้าต่อสู้ข้าศึกทันที เสียงอาวุธกระทบกัน เสียงปืนดังสนั่นเป็นระยะ เสียงคนและเสียงม้าร้องสลับกันเสียงวิ่งเข้าประจัญบานดังก้องกัปนาท คบไฟดับวูบลงหมด




















ป.๕ เล่ม ๑ หน้า ๗๑
ไม่รู้ใครเป็นใคร มานีกับชูใจกอดกันแน่น ยืนตะลึงอยู่กับที่
	“มานี ชูใจ มาทางนี้” เสียงร้องเรียกใกล้ๆ เพชรนั่นเองเขาถือฉมวกอันที่เคยพุ่งเสียบหัวงูจงอางเมื่อ ปีกลาย ชูใจแปลกใจมากว่าเขาได้มันกลับคืนมาอย่างไร ยังไม่ทันเอ่ยปากถาม มานีก็ฉุดมืออกวิ่งตามเพชรไปทันที เพชรพาวิ่งตัดตรงออกไปสู่แนวป่าทึบ ทุกหนทุกแห่งมือมิดเพราะเป็นคืนเดือนมืด แต่เพชรวิ่งไปได้อย่างคล่องแคล่ว มานีกับชูใจวิ่งตามไปติดๆ เสียงสู้รบกันยังดังกึกก้องโกลาหลอยู่เบื้องหลังเด็กทั้งสามคนวิ่งตามกันไปเป็นเวลานานจนเหนื่อยหอบ ห่างสนามรบมาไกลจนเกือบไม่ได้ยินเสียง ชูใจหอบพลางถามมานีว่า “ย่ากับอาของฉัน พ่อกับแม่ของเธอ โอยเหนื่อย มานีจ๋า ใครต่อใครหายไปไหนกันหมด” เพชรกับมานีไม่สนใจจะตอบคำถามของชูใจเลย คงตั้งหน้าตั้งตาวิ่งนำชูใจต่อไป
	จนกระทั่งมาถึงสถูปร้างที่ชูใจจำได้แม่นยำ เพชรจึงหยุด ทั้งสามคนทรุดนั่งลงกับพื้นด้วยความเหนื่อยอ่อน “เพชรพามาที่นี่ทำไม ฉันกลัวงู กลังขโมย” ชูใจครำครวญ รู้สึกสับสนจนจับต้นชนปลายไม่ถูก  เมื่อสักครู่นี้เขากับมานีนั่งอยู่ท่ามกลางนักรบผู้กล้าหาญแห่งบ้านบางระจันภาพนายทองเหม็นถือขวานขี่ควายยืนจังกาอย่างห้าวหาญยังติดตาอยู่แต่บัดนี้พวกเขากลับมานั่งอยู่ข้างสถูปร้างที่เคยผจญภัยเมื่อปีกลาย คราวนี้ที่ยอดกลับมีมณฑปสวมไว้ พอนึกถึงงูจงอางขึ้นมาชูใจรู้สึกกลัวจนตัวสั่น มองดูเพชรกับมานีก็ไม่เห็นคนทั้งสองรู้สึกกลัวแต่อย่างใด ชูใจรู้สึกประหลาดใจอย่างยิ่ง ไม่ว่าเขาจะพูดหรือถามอะไรเกี่ยวกับย่าและ












ป.๕ เล่ม ๑ หน้า ๗๒
อาหรือคนอื่นๆ ทั้งเพชรและมานีก็ไม่ตอบ
	พอทั้งสามคนหายเหนื่อย ต่างก็มองซ้ายมองขวา เพื่อหาที่หลบซ่อนให้ปลอดภัย เพชรพาเด็กหญิงทั้งสองไปที่ปากอุโมงค์ ขณะนั้นมีแสงสว่างสลัวๆ ส่องออกมา ชูใจกำลังอ้าปากคัดค้านไม่ให้ลงไปในอุโมงค์ มานีก็ฉุดข้อมูลเดินตามเพชรเข้าไป เพชรเดินนำหน้าลัดเลาะไปตามซอกหิน พวกเขาได้ยินเสียงคนพูดกันพึมพำสะท้อนก้องเบาๆ เป็นระยะๆ พอมาถึงห้องโถงเด็กทั้งสามคนก็ตกตะลึง ตรงกลางลานกว้างนั้นมีตะเกียงเจ้าพายุจุดให้แสงสว่างนวลไปทั่ว หีบเหล็กโบราณเก่า คร่ำคร่าที่ชูใจจำได้ดีเปิดอ้าอยู่หลายใบ    เพชรนิลจินดาในหีบต้องแสงไฟเป็นประกายวูบวาบแพรวพราว พวกโจรห้าคนกำลังแบ่งสมบัติกัน




















ป.๕ เล่ม ๑ หน้า ๗๓
ทุกคนต้องการจะได้ส่วนแบ่งมากกว่าคนอื่น ต่างทุ่มถียงทะเลาะวิวาทและสบถสาบานอย่างกักขฬะ
	“พวกคนอุบาทว์ บ้านเมืองกำลังระส่ำระสายเพราะข้าศึกมาโจมตีมันกลับเห็นแก่ตัว ลักขโมย และกอบโกยทรัพย์สมบัติเพื่อประโยชน์ของตน ช่างชั่วช้าน่าอนาถใจจริงๆ” มานีขบเขี้ยวเคี้ยวฟันด้วยความโกรธแค้น
	“ฉันจะพุ่งฉมวกใส่มัน” เพชรพูด ดวงตาของเขาลุกวาว
	“อย่าประมาทนะเพชร เธอมีฉมวกอันเดียว” ชูใจกระซิบเตือน “เธอพุ่งไปแล้วก็ไม่มีอาวุธเหลืออยู่ มันจะรุมทำร้ายเราและฆ่าเธอเพราะมันพยาบาทอาฆาตมาแต่ครั้งก่อนแล้ว”
	เพชรคำรามอยู่ในลำคอ ทั้งสามจ้องมองดูพฤติการณ์ของโจรต่อไป ในที่สุดมันกอบเครื่องเพชรพลอย เงินทอง ออกมากองห้ากอง พยายามจัดสรรของมีค่ามากให้เฉลี่ยอยู่ทุกกอง  หลายครั้งที่พวกมัน     เงื่อง่าดาบขึ้นจะฆ่าฟันกันเอง แต่หัวหน้าโจรซึ่งอาวุโสกว่าเพื่อนจะห้ามปรามเพื่อรักษาความสัมพันธ์ของพวกมันไว้ ต่างทุ่มเถียงและเกี่ยงงอนกันอยู่นาน สมุนโจรคนหนึ่งคงจะรำคาญจึงควักเอายานัตถุ์ขึ้นมานัด ฝุ่นของยานัตถุ์ปลิวฟุ้งไปทั่ว ชูใจได้กลิ่นรู้สึกคัดจมูกเหลือกำลัง เอามือปิดไว้กลัวจะจาม แต่ก็กลั้นไม่ได้จึงจามออกมา
	โจรทั้งห้าคนหันขวับมาทันที มันถือดาบวิ่งตรงมาหาเด็กทั้งสามคนทันใดนั้น เจ้าโตของมานีไม่รู้            มาจากไหน รีบกระโจนเข้าไปกัดโจรทั้งห้าคนอย่างอุตลุด เพชรพุ่งฉมวกไปถูกหัวหน้าโจนล้มลง แล้วทั้งสามก็พากัน











ป.๕ เล่ม ๑ หน้า ๗๔
วิ่งออกจากอุโมงค์ ชูใจก้าวขาไม่ออก ตกใจกลัวสุดขีด ร้องตะโกนออกมาสุดเสียง “ตายแน่แล้ว! ช่วยด้วย!” แล้วภาพที่มองเห็นทั้งหมดก็อันตรธานไป
	“ชูใจ! ชูใจ! เป็นอะไร ร้องเสียงลั่นบ้าน” ย่าเขย่าตัวปลุกชูใจ “นั่งดูหนังสือแล้วหลับไปตั้งแต่เมื่อไรล่ะนี่”
	ชูใจงัวเงียลืมตาขึ้น ใจยังเต้นเป็นตีกลองด้วยความกลัว พอรู้สึกตัวว่าตนเองฝันไปก็ดีใจ ค่อยๆ เหยียดเท้าออกด้วยความยากลำบากเพราะนั่งขัดสมาธิ ฟุบหลับกับพื้นะรณีประตูอยู่นานจนเป็นเหน็บพลางบอกย่าอย่างตื่นเต้นว่า




















ป.๕ เล่ม ๑ หน้า ๗๕
	“ฉันฝันเห็นชาวบ้านบางระจันค่ะย่า โอ! ตื่นเต้นเหลือเกิน เห็นนายจันหนวดเขี้ยว นายแท่น                  นายดอก ขุนสรรค์ พันเรือง เห็นนายทองแสงใหญ่ นายทองเหม็นขี่ควาย นายอิน นายเมือง นายโชติ เห็นพระอาจารย์ธรรมโชติด้วย เห็นหมดทุกคน ปิติกับพี่วีระ พี่มานะก็โตเป็นหนุ่มและไปรบกับเขาด้วย ฉันดีใจจังค่ะย่า ที่ได้เห็นบรรพบุรุษนักรบผู้กล้าหาญเหล่านี้ แม้จะเป็นเพียงความฝันฉันก็พอใจ”
	ย่าหัวเราะ “เจ้ากำลังอ่านหนังสืออะไร”
	“อ่านประวัติศาสตร์เรื่องชาวบ้านบางระจันค่ะ”
	“คงจะไปรบกับเขาละซีจึงร้องลั่นบ้านอย่างนั้น”
“เปล่าค่ะย่า เพชรพาฉันหนีเข้าไปอยู่ในอุโมงค์ โจรมันจะจับตัว



















ป.๕ เล่ม ๑ หน้า ๗๖
ฉันตกใจกลัวจนร้องออกมาจริงๆ”
	“ดูหนังสือแล้วหลับน่ะ ไม่ดีนะ ถ้าง่วงก็เปลี่ยนอิริยาบถเสียให้หายง่วง แล้วจึงค่อยมาดูใหม่ จะได้เข้าใจและจำได้ ดูๆ หลับๆ อย่างนี้ก็จำอะไรไม่ได้ต่อเนื่องกัน” ย่าบอก
	ชูใจรับคำ แต่นึกในใจว่าถ้าได้ฝันเห็นชาวบ้านบางระจัน ซึ่งชูใจเคารพบูชาความกล้าหาญและความสามัคคี เขาก็พอใจที่จะฝันอีก

แบบฝึก
คำที่มักอ่านผิด
อ่านและจำ
๑.๑ 	อ่านได้สองอย่าง
 	ฟังอย่างมีสมาธิ (สะ – มา –  ทิ)  นั่งขัดสมาธิ (สะ – หมาด)
	น้ำพระพุทธมนต์ (พระ – พุด – ทะ – มน)	ไหว้พระพุทธ (พระ – พุด)
	พระธรรมเทศนา (พระ – ทำ – มะ – เท – สะ – นา)
	เทศนาธรรม (เทด – สะ – หนา – ทำ)
๑.๒	อ่านออกเสียงไม่ตรงกับรูปคำที่เห็น
	ประโยค		ทรัพย์	ประโยชน์










ป.๕ เล่ม ๑ หน้า ๗๗
	๑.๓	อ่านคำที่ใช้สระประสม
			เขี้ยว	เดี่ยว	เหลี่ยม
	๑.๔	อ่านคำควบกล้ำและอักษรนำ
			เคลื่อน	เคร่งเครียด	เกลื่อนกลาด	ขวักไขว่		ถมึงทึง
			ขยับเขยื้อน	ฉวัดเฉวียน	ไม้โสน
	๑.๕	อ่านคำที่ไม่ตรงมาตราตัวสะกด
			ศัตรู	บุรุษ	อนาถ	พินาศ	อาฆาต
			ชำนาญ		โกลาหล	อาจารย์
	๑.๖	อ่านคำที่มีตัวการันต์
			โบสถ์	ฉกรรจ์	ขุนสรรค์	ยานัตถุ์
			เหตุการณ์	ประวัติศาสตร์	อุโมงค์
	๑.๗	อ่านคำที่มีเสียงบางพยางค์พ้องกัน
			ผจญ – ยากจน		ธรณี – ชนนี
			สมบัติ – ธนบัตร		พินาศ – อำนาจ
			เคารพ – สู้รบ		โจร – กระโจน
			พินาศ – อำนาจ – กัมปนาท
			ประจัญบาน – บางระจัน – พระจันทร์
			อุบาทว์ – กากบาท – ตักบาตร – บิณฑบาต – บาดแผล
	๑.๘	คำไม่ประวิสรรชนีย์
			ขโมย	พิศวง	อุตลุด	อันตรธาน







ป.๕ เล่ม ๑ หน้า ๗๘
คำที่มี  ร  ล ใช้สระเดียวกัน ตัวสะกดมาตราเดียวกัน มีความหมายต่างกัน ต้องออกเสียงให้ถูกต้อง
อ่านและสังเกต
	เรียน – เลียน		รัก – ลัก
	รอย – ลอย		ราย – ลาย
	รูป – ลูบ		รุก – ลุก
	รอบ – ลอบ		รับ – ลับ
	รบ – ลบ		รด – ลด

การขยายคำทำให้ทราบลักษณะ กิริยาอาการได้ชัดเจนขึ้น
อ่านและสังเกต
	สีหน้า	- สีหน้าเคร่งเครียด
	ตาลุก	- ตาลุกแวววาว
	แตก	- แตกพินาศ 	แตกพินาศยับเยิน 	แตกพ่าย 	แตกกระจาย
	ยืน	- ยืนตะลึง	ยืนจังก้า
	เดิน	- เดินก้มหน้า  ค่อยๆ เดินก้มตัว
	คลาน	- คลานออกไปอย่างรวดเร็ว
	วิ่ง	- วิ่งไปอย่างคล่องแคล่ว
	แสง 	- แสงสลัวๆ แสงนวล แสงสว่าง แสงสว่างโชติช่วง









ป.๕ เล่ม ๑ หน้า ๗๙
			เสียง	- เสียงพึมพำ	เสียงดังแผ่วเบา	เสียงดังก้อง	เสียงดังอื้ออึง
				  เสียงปืนดังสนั่น
			ร้อง	- ร้องอย่างตื่นเต้น ร้องด้วยความตกใจ ร้องอุทานด้วยความประหลาดใจ
				  ร้องตะโกนออกมาสุดเสียง

การขยายคำโดยใช้คำเปรียบเทียบ ทำให้เข้าใจความหมายหรือความรู้สึกได้ชัดเจนขึ้น
อ่านและสังเกต
	รู้สึก	- รู้สึกกลัวจนตัวสั่น  รู้สึกกลัวจนขนลุก
	ใจเต้น	- ใจเต้นเป็นตีกลอง
	ดีใจ	- ดีใจเหมือนได้แก้ว

ตัวสะกดแม่เกย  แม่เกอว
แม่เกย  สะกดด้วย  ย เช่น  ประกาย	เหนื่อย	พลอย	เลย	ภัย
แม่เกอว  สะกดด้วย ว เช่น แผ่ว	เร็ว	ปลิว	ตะคริว	คล่องแคล่ว	แพรวพราว
ข้อสังเกต  คำบางคำที่มีตัว  ย  หรือ  ว  อยู่ท้ายคำ  แต่ไม่ใช่ตัวสะกดในแม่  เกน  หรือ  เกอว
เช่น  เฉลี่ย (ประสมสระ  เ - ย)
        กลัว  ตัว (ประสมสระ  - ว)










ป.๕ เล่ม ๑ หน้า ๘๐
การเรียงลำดับความทำให้เข้าใจเรื่องง่ายและเร็วขึ้น ถ้าไม่เรียงตามลำดับจะทำให้สับสนเข้าใจยาก
อ่านและสังเกต
	โจรทั้งห้าคนหันขวับมาทันที
	มันถือดาบวิ่งตรงมาหาเด็กทั้งสามคน
	ทันใดนั้น เจ้าโตของมานีไม่รู้มาจากไหน
	รีบกระโจนเข้ากัดโจรทั้งห้าคนอย่างอุตลุด

การขยายประโยคเพื่ออธิบายรายละเอียดให้มีความหมายชัดเจนยิ่งข้น โดยใช้คำหรือกลุ่มคำมาขยาย
อ่านและสังเกต


เมื่อต้องการจะบอกหรือหาที่ตั้งของจังหวัดหรือสถานที่จากแผนที่ต้องเริ่มต้นหาจากจังหวัดหรือสถานที่ที่เราอยู่หรือรู้จักก่อน แล้วหาไปตามทิศทางจากแผนที่ (แผนที่จะกำหนดด้านบนเป็นทิศเหนือ)







ป.๕ เล่ม ๑ หน้า ๘๑
	ฝึกอ่านแผนที่และหาสถานที่
	วิธีหา  ๘.๑  สมมุติถ้าตองการหาที่ตั้งบ้านบางระจัน จังหวัดสิงห์บุรี ต้องรู้ว่าสิงห์บุรีอยู่ส่วนไหนของประเทศไทย จึงจะหาได้สะดวกและรวดเร็ว
	           ๘.๒  สมมุติรู้ที่ตั้งของกรุงเทพฯ และรู้ว่าสิงห์บุรีอยู่ภาคกลางตอนเหนือ ดังนั้นจังหวัดสิงห์บุรีจะอยู่เหนือกรุงเทพฯ
	           ๘.๓  เมื่อหาที่ตั้งของกรุงเทพฯ ได้แล้ว ก็ดูด้านบนของกรุงเทพฯ จะพบจังหวัดสิงห์บุรี
	           ๘.๔  เมื่อทราบที่ตั้งจังหวัดสิงห์บุรี ก็หาที่ตั้งบ้านบางระจัน ซึ่งอยู่ในจังหวัดสิงห์บุรีทางด้านตะวันตก
	           ๘.๕  คาดคะเนที่ตั้งบ้านบางระจันว่า คงจะอยู่บริเวณด้านซ้าย



สิงห์บุรี
อ่างทอง
นนทบุรี
กรุงเทพมหานคร
สมุทรปราการ
สมุทรสาคร
สมุทรสงคราม








ป.๕ เล่ม ๑ หน้า ๘๒
บทที่ ๗
น้ำบ่อน้อย
	“ตายจริงปิติ ทำไมเธอเลียกาวปิดซองจดหมายล่ะ สกปรกจริง” มานีกล่าวตำหนิเมื่อเห็นปิติเลียกาวที่ฝาซองจดหมาย
		“ประโยชน์ของน้ำบ่อน้อยละมานีไม่รู้อะไร พระฤาษียังแนะนำให้หนุมานใช้เลย” ปิติเถียงพลางเอามือรีดฝาซองให้ติดแน่นกับตัวซองจดหมายที่จะส่งถึง ฉัตร แห่งหุบกระพง
	“พระฤาษีคงแนะนำเพื่อประโยชน์อย่างอื่นกระมัง แต่การเลียกาวปิดซองจดหมายนั้น ฉันว่ามันสกปรกและไม่น่าดูเลย เธอควรใช้น้ำทากาวปิดซองจะดีกว่า”
	ปิติก้มศรีษะรับคำอย่างล้อเลียน “ครับผม ต่อไปนี้กระผมจะไม่แลบลิ้นออกมาเลียซองจดหมายแล้วละครับผม”

















ป.๕ เล่ม ๑ หน้า ๘๓
	มานีอารมณ็ดีขึ้น “เออเมื่อกี้ปิติเรียกน้ำลายว่าน้ำบ่น้อย และบอกว่าพระฤาษีแนะนำให้หนุมาน         ใช้ประโยชน์จากน้ำบ่อน้อยน่ะ เรื่องเป็นยังไง เล่าให้ฟังบ้างซื”
	“ได้จ๊ะ พอดีหนังสือรามเกียรติ์ที่ฉันขอยืมมาอ่านยังไม่ได้เอาไปคืนห้องสมุด จะอ่านทำนองเสนาะให้เธอฟังด้วย”
	มานีหัยไปเรียกเพื่อนๆ มาฟังปิติ ปิติเก็บซองจดหมายแล้วหยิบหนังสือรามเกียรติ์ขึ้นเปิดพลางเล่าพลาง
	“พวกเธอรู้จักหนุมานแล้วใช่ไหม ที่วีระเขาเต้นโหยงเหยงคราวเล่นโขนเมื่อปีที่แล้ว ตอนนั้น       หนุมานลองดีพระนารทฤาษื จนพระนารทฤษาต้องเสกไม้เท้าเป็นปลิงเกาะคาง และปราบหนุมานได้ ตอนนื้ก็ต่อจากตอนนั้น เมื่อหนุมานลาพระฤาษีแล้วจึงเหาะไปกรุงลงกา เพื่อสืบหานางสีดาตามที่พระรามใช้มา เมื่อพบก็ถวายภูษากับธำมรงค์”
	“อะไรล่ะ ภูษากับธำมรงค์” สมคิดถาม
	“ผ้ากับแหวนไงล่พ ภูษาก็คือผ้า ธำมรงค์ก็คือแหวน ทำเป็นจำไม่ได้ เรียนมาแล้วนี่นา” ดวงแก้วพูด แล้วบอกให้ปิติเล่าต่อไป
	ปิติเล่าว่า “จากนั้นหนุมานก็ออกมาอาละวาด ไล่ฆ่าฟันพวกทหารยักษ์ที่รักษาวังของทศกัณฐ์ล้มตายลงเป็นอันมาก ทศกัณฐ์สั่งให้ทหารที่มีฝีมือพยายามฆ่าหนุมานด้วยวิธีต่างๆ แต่ก็ทำอะไรหนุมานไม่ได้ ทศกัณฐ์โกรธมาก คำกลอนมีดังนี้











ป.๕ เล่ม ๑ หน้า ๘๔
	เมื่อนั้น				ทศเศียรสุริย์วงศ์ยักษี
ได้ฟังดั่งเอาอัคคี				เข้ามาจุดจี่กายา
สิบปากตวาดผาดร้อง			กึกก้องนิเวศน์ยักษา
เหม่ไอ้ลิงไพรอหังการ์			เหตุใดจึงฆ่าไม่วายปราณ

	หนุมานได้โอกาสคิดจะทำลายกรุงลงกาให้พินาศ จึงแกล้งบอกทศกัณฐ์ ดังคำกลอนว่า
	บัดนั้น				คำแหงหนุมานทหารใหญ่
ได้ฟังอสุกรีก็ดีใจ			แกล้งกล่าวใส่ไคล้ด้วยมารยา
ซึ่งจะฆ่าข้าด้วยอาวุธ			ไหนจะสิ้นสุดสังขาร์
จงให้เอานุ่นสำลีมา			กับผ้าชุบน้ำมันยาง
แล้วจึ่งเอาพันเข้าทั้งตัว			ตลอดแต่หัวไปจนหาง
ชั้นนอกนั้นให้เอาฟาง			ทำต่างเชือกรัดผูกพัน
แล้วจึ่งเอาไฟจุดเข้า			เผาให้สิ้นชีพอาสัญ
เลือดเนื้อก็สูญไปด้วยกัน			ไม่ทันทนทุกข์เวทนา

	ทศกัณฐ์หลงเชื่อคำพูดของหนุมาน จึงสั่งให้ทหารทำตามแล้วทศกัณฐ์ใช้ประกายไฟจากหอกแก้ว สุรกานต์ของตนจุดเข้าที่ตัวหนุมานไฟลุกติดลามไหม้ไปทั้งตัวทันที หนุมานเห็นไฟลุกท่วมตัวก็ดีใจ รีบวิ่งเข้าไปในปราสาทของทศกัณฐ์ ไฟไหม้ปราสาทราชมนเทียรวอดวาย ผู้ครก็โกลาหลไปทั้งวัง คำกลอนกล่าวไว้ดังนี้








ป.๕ เล่ม ๑ หน้า ๘๕
	บัดนั้น			คำแหงหนุมานทหารใหญ่
ครั้นเพลิงติดขึ้นก็ดีใจ		วิ่งโผนเข้าในไพชยนต์
เที่ยวจุดปราสาทราชฐาน		เพลิงกาลรุ่งโรจน์โพยมหน
โรงช้างฌรงม้าเรือนพล		อลวนไปทั้งธานี

	ทศกัณฐ์ตกใจมากรีบพานางมณโฑมเหสีและบริวารหนีไป ปล่อยให้พวกเสนายักษ์วิ่งชุลมุนหนีไฟกันอุตลุด ดังคำกลอน




















ป.๕ เล่ม ๑ หน้า ๘๖
	บัดนั้น			ฝ่ายหมู่อสุรศักดิ์ยักษี
ตกใจไม่เป็นสมประดี		อึ่งมี่ไปทั้งเวียงชัย
ต่างตนอุ้มลูกจูงหลาน		ล้มลุกคลุกคลานแล้วร้องไห้
ฉวยกระบุงมุ้งม่านหูกไน		บ้างได้เชิงกรานก็แบกมา
บ้างขี่พ่อตาแม่ยาย		บางคนเมียหายก็เรียกหา
อุตหลุดไปทั้งพารา		พากันวิ่งวุ่นเป็นโกลี

	เมื่อหนุมานเผาปราสาทของทศกัณฐ์จนหมดสมใจแล้ว ก็สลัดไฟออกจากตัว ไปที่อื่นดับหมดสิ้น เหลืออยู่ที่ปลายหางแห่งเดียวไม่ยอมดับ จึงวิ่งกระโจนลงในมหาสมุทรไฟก็ไม่กับ หนุมานจนปัญญาจึง


















ป.๕ เล่ม ๑ หน้า ๘๗
คิดถึงพระนารทฤาษี คำกลอนกล่าวว่า
	ครั้นถึงจึงโจนลงคงคา			ชุ่มแช่กายากระบี่ศรี
อุตหลุดผุดดำในวารี				นทีเป็นระลอกกระฉอกไป
สาครขุ่นข้นเป็นควัน				เพลิงนั้นจะดับก็หาไม่
จึงเหาะขึ้นจากสมุทรไท				ตรงไปศาลาพระอาจารย์
	ครั้นถึงน้อมเกล้าอัญชุลี			พระนารทผู้ปรีชาหาญ
เล่าความตามเรื่องซึ่งรอนราญ			จนเผาราชฐานลงกา
บัดนี้เชื้อเพลิงตะเกิงพราย				ยังติดแต่ปลายหางข้า
ดับจนสุดฤทธิ์สุดปัญญา				เพลิงยิ่งร้อนกล้าพันทวี
ขอพระมหาอาจารย์เจ้า				จงได้โปรดเกล้าเกศี
เมตตาช่วยดับอัคคี				ให้ข้านี้พ้นเวทนา
















ป.๕ เล่ม ๑ หน้า ๘๘
	เมื่อนั้น			พระนารทอาจารย์ญาณกล้า
ฟังวายุบุตรเจรจา			หัวเราะร่าร่าแล้วตอบไป
เองเป็นทหารพระจักรกฤษณ์	เพลิงนิดเท่านี้ไม่ดับได้
น้ำในบ่น้อยจะไว้ไย		เหตุใดไม่ดับอัคคี
	บัดนั้น			หนุมานผู้ชาญชัยศรี
ได้ฟังพระมหามุนี		กระบี่คิดได้ด้วยปรีชา
จึงเอาหางใส่ในปากอม		อัดลมในช่องนาสา
เพลิงนั้นก็ดับดังจินดา		ด้วยอุบายปัญญาพระนักพรต
เสร็จแล้วน้อมเศียรอภิวาทน์	กราบลงแทบบาทบงกช
ลาพระมุนีผู้มียศ			กำหนดเหาะข้ามสมุทรไป

















ป.๕ เล่ม ๑ หน้า ๘๙
	“สนุกจัง น้ำบ่อน้อย คือ น้ำลายนั่นเอง” ชูใจพูด “แต่คงใช้ประโยชน์อย่างอื่นได้เฉพาะดับไฟที่หางหนุมานเท่านั้นนะ นอกนั้นก็ใช้ประโยชน์อยู่ภายในปาก”
	“ปิติเขาใช้เลียกาวปิดซองจดหมายด้วย” มานีฟ้องเพื่อนๆ ปิติทำหน้าแหย “ฉันจะเลิกทำแล้วยังไงล่ะ แหม อุตส่าห์อ่านทำนองเสนาะให้ฟังเสียจนคอแห้ง ยังไม่ลืมอีกหรือ”
	มานีหัวเราะ “ขอบใจมาก ทีนี้ฉันจะไม่พูดถึงเรื่องนี้อีกแล้วละเออ เธออ่านเรื่องรามเกียนต์จบแล้วหรือ”
	“จบเล่มที่สองแล้ว สนุกมาก มานีไปขอยืมมาอ่านซีจ๊ะ”
	“คำศัพท์ยากๆ มีเยอะไหม” มานีถาม “ฉันกลัวอ่านไม่รู้เรื่อง”
	“เวลาฉันอ่าน ไม่ต้องรู้ความหมายของศัพท์ทุกคำก็รู้เรื่อง แต่ถ้าอยากรู้ความหมายของคำไหน ก็ใช้ น้ำบ่อน้อยให้มีประโยชน์ซี” ปิติตอบ
	มานีทำตาเขียว “ใช้น้ำบ่อน้อยอีกแล้ว”
	ปิติหัวเราะ “ก็น้ำบ่น้อยช่วยให้เราพูด ถาม คุณครูได้คล่องไม่ใช่หรือ”

แบบฝึก
ภาษาไทยนิยมใช้คำที่มีเสียงคล้ายๆ กัน เพิ่มจากคำเดิมคำเดียว เป็นกลุ่มคำ มีตั้งแต่ ๒ พยางค์ขึ้นไป หรือบางทีก็เป็นวลี เมื่ออ่านออกเสียงแล้วจะฟังไพเราะกว่าคำเดิมและบางทีก็มีความหมายดีขึ้นด้วย









ป.๕ เล่ม ๑ หน้า ๙๐
		       อ่านและสังเกต
			เลอะ 	เลอะเทอะ	เลอะเทอะเปรอะเปื้อน
			ขยับ	ขยับเขยื้อน	ขยับเขยื่อนเคลื่อนไหว
			ยิ้ม	ยิ้มย่อง		ยิ้มย่องผ่องใส
			ขบ	ขบฟัน		ขบเขี้ยวเคียวฟัน

เสียงของคำที่ทำให้ฟังไพเราะ จะเป็นเสียงของคำที่คล้ายกัน
อ่านและสังเกต
	เลอะ	เทอะ	เปรอะ		มีเสียงสระ  เ – อะ เหมือนกัน
	ขยับ	เขยื้อน	ขยะ		มีเสียงพยัญชนะ  ขย  เหมือนกัน
	เปื้อน	เชยื้อย	เคลื่อน		มีเสียงสระและตัวสะกดมาตราเดียวกัน
	ยิ้ม	ย่อง			มีเสียงพยัญชนะ  ย  เหมือนกัน
	ย่อง	ผ่อง			มีเสรยงสระ  -อ เหมือนกัน
	เขี้ยว	เคี้ยว			มีเสียงสระเหมือนกัน ตัวสะกดมาตราเดียวกันและเสียง
					พยัญชนะคู่กัน คือ  ข - ค

พยัญชนะไทยบางตัวมีเสียงเหมือนกัน บางตัวก็มีเสียงคู่กัน
อ่านและสังเกต
        ๓.๑  พยัญชนะที่มีเสียงเหมือนกันคือ
		ข ฃ	ค ฅ ฆ	ญ ย






ป.๕ เล่ม ๑ หน้า ๙๑
				ฎ ด	ฏ ต	ฐ ถ
				ฑ ฒ ท ธ	ณ น	พ ภ
				ล ฬ	ศ ษ ส
        ๓.๒  พยัญชนะที่มีเสียงคู่กันคือ
		ข ฃ ค ต ฆ	ฉ ช
		ฐ ถ ฑ ฒ ท ธ	ผ พ ภ
		ฝ ฟ		ศ ษ ส ซ
		ห ฮ
	(ส่วนข้างหน้า คืออักษรสูง ส่วนข้างหลังคือ อัการต่ำ  เรียกว่าอักษรต่ำคู่ เพราะมีเสียงคูกัน กับอักษรสูง)

เมื่อนำคำที่มีเสียงสระและตัวสะกดมาตราเดียวกัน มาเรียงเป็นกลุ่มทำให้เกิดเสียงสอดคล้องต่อเนื่องกัน เรียกว่า คำสัมผัสคล้องจอง
๔.๑  คำที่มีเสียงสระและตัวสะกดมาตราเดียวกัน เป็นคำที่มีเสียงสัมผัสคล้องจองกัน
อ่านและสังเกต
	แม่  ก  กา	กายา – รักษา	อัคคี – จุดจี่
	แม่  กง		ฟัง – ดั่ง		ฟาง – ต่าง
	แม่  กด		ตวาด – ผาด	อาวุธ – สิ้นสุด
	แม่  กน		หลาน – กราน	หาญ - ราน
๔.๒  เมื่อนำคำที่มีเสียงสัมผัสคล้องจองกันมาแต่งเป็นยทร้อยกรองจะฟังไพเราะกว่าข้อความ
          ธรรมดา
อ่านและสังเกต




ป.๕ เล่ม ๑ หน้า ๙๒
			ได้ฟังดั่งเอาอัคคี		เข้ามาจุดจี่กายา
			สิบปากตวาดผาดร้อง	กึกก้องนิเวศยักษา

คำที่มีความหมายอย่างเดียวกัน อาจมีรูปคำได้หลายอย่าง
        อ่านและสังเกต
         ๕.๑  ในคำประพันธ์  บางครั้งใช้เต็มรูปคำ  บางครั้งเปลี่ยนรูปคำโดยการรันต์ที่ตัวสะกด  เช่น
         อังการ – อหังการ์	สังขาร – สังขาร์	วิญญาณ – วิญญาร์
         ๕.๒  เปลี่ยนแปลงสระพยางค์ท้ายของคำ เช่น
          กาย – กายา  กายี	เกศ – เกศา  เกศี	ยักษ์ – ยักษา  ยักษี
          โกลาหล – โกลา  โกลี 	นาสา – นาสิก
          ๕.๓  เปลี่ยนเป็นคำอื่นที่มีความหมายอย่างเดียวกัน
           ไฟ – เพลิง   อัคคี
            หัว – ศรีษะ   เศียร   เกศ   เกศา   เกศี   เกล้า
             ตาย – ม้วย   มรณ์   วายปราณ   สิ้นชีพ   สิ้นชีวิต  สิ้นสุดสังขาร์   อาสัญ
             เมือง – เวียงชัย   ธานี   พารา   บุรี
             น้ำ – วารี  นที  ชล

บทร้อยกรอง มีการลำดับความ ทำให้เข้าใจง่ายและไพเราะขึ้น
อ่านและสังเกต
				แล้วจึ่งเอาพันเข้าทั้งตัว			ตลอดแต่หัวไปจนหาง
	        ชั้นนอกนั้นให้เอาฟาง				ทำต่างเชือกรัดผูกพัน






ป.๕ เล่ม ๑ หน้า ๙๓
                     แล้วจึ่งเอาไฟจุดเข้า					เผาให้สิ้นชีพอาสัญ
                     เลือดเนื้อก็สูญไปด้วยกัน				ไม่ทันทนทุกข์เวทนา
	อาจเขียนเป็นข้อความธรรมดาได้ดังนี้
       ใช้สำลีชุบน้ำมันยางพันตั้งแต่หัวไปถึงหาง ใช้ฟางรัดอีกชั้นหนึ่งแล้วจึงเอาไฟจุด

การอ่านบทร้อยกรอง ถ้าตัดคำที่มีความหมายเหมือนกันออกให้เหลือแต่ส่วนที่สำคัญ จะทำให้จับใจความได้
อ่านและสังเกต
        เสร็จแล้วน้อมเศียรอภิวาทน์		กราบลงแทบบาทบงกช
        (เสร็จแล้วก้มลงกราบแทบเท้า)

คำขวัญ  คำโฆษณา  นิยมเขียนสั้นๆ ให้มีคำสัมผัสคล้องจองกันเพื่อให้ฟังไพเราะและจำง่าย
อ่านและสังเกต
	“อากาศเป็นพิษ	ชีวิตจะสั้น	ต้นไม้เท่านั้น	ทั้งกันและแก้”
	“รักชาติ	ศาสน์	กษัตริย์	เป็นคุณสมบัติของคนไทย”
	“เด็กไทย	คือหัวใจของชาติ”
	“สุรา	ยาเสพย์ติด	เป็นภัยต่อชีวิต	เป็นพิษต่อสังคม”
	“สะอาดกายเจริญวัย	สะอาดใจเจริญสุข”
	“เด็กไทยมีวินัย	ใจสัตย์ซื่อ	รู้ประหยัด	เคร่งครัดคุณธรรม”









ป.๕ เล่ม ๑ หน้า ๙๔
บทที่ ๘
เที่ยวน้ำตก
	มานียืนเด่นอยู่บนยอดที่สูงที่สุดของภูเขา ถูเขาลูกนี้ มานีและเพื่อนๆ เคยมาเที่ยวเสมอตั้งแต่เล็ก                จนโต ชาวบ้านก็ขึ้นมาหาหน่อไม้และของป่าต่างๆ เป็นประจำ จึงไม่มีอะไรน่ากลัว ธรรมชาติบนภูเขาและเบื้องล่างโดยรอบงดงามมาก มานีและเพื่อนๆ ถือเป็นที่พักผ่อนหย่อนใจที่แสนวิเศษของพวกเขา





















ป.๕ เล่ม ๑ หน้า ๙๕
	มานีมองลงไปเบื้องล่าง เห็นเรือกสวนไร่นาเขียวชอุ่ม เพราะความอุดมสมบูรณ์ของดิน บริเวณขอบบึงที่เคยว่างเปล่าก็เขียวขจีไปด้วยพืชผักนานาชนิด คุณทวีปเกษตรอำเภอที่พวกเด็กๆ เคารพและรักใคร่เป็น ผู้แนะนำช่วยเหลือให้ชาวบ้านแถบนั้นทำสวนผักเพื่อเป็นอาหารและเพิ่มพูนรายได้ ทำให้ราษฎรแถบอื่นๆ อพยพมาอยู่บริเวณเชิงเขามากขึ้น
	เมื่อนึกถึงคุณทวีป มานีก็มีสีหน้าแช่มชื่นเบิกบาน เพราะเมื่อปลายปีที่แล้ว มานีและเพื่อนๆ ไปช่วยงานมงคลสมรสระหว่างคุณทวีปและคครูไพลินผู้เป็นที่รักและเคารพของพวกเขา มานีจำได้ดีว่าวันนั้นพวกเขามีความสุขที่สุด ที่ได้เห็นบุคคลทั้งสองมีท่าทางเป็นสุขมาก คุณทวีปและครูไพลินยืนคู่กันอยู่ท่ามกลางแขกเหรื่อที่มาอวยพรอย่างคับคั่ง ปิติช่วยงานตัวเป็นเกลียวแถมยังจับปลานิลมาให้แม่ครัวทำกับข้าวเลี้ยงแขกอีกด้วย หลังจากวันงานปิติก็หมั่นไปดูแลคอยรับใช้ช่วยเหลืออยู่เสมอเพราะบ้านอยู่ใกล้กัน
	“คิดอะไรเพลินเชียวนะมานี” ปิติทักขณะที่จูงเจ้านิลม้าคู่ชีพมาใกล้ “ฉันเห็นสวนผักข้างล่างกำลังงามก็นึกถึงคุณอาทวีป แล้วก็นึกเลยไปถึงวันแต่งงานของคุณอากับคุณครูของเรา” มานีตอบ
	ปิติหัวเราะเบาๆ “คุณครูไพลินพูดกับฉันว่า ทุกคนเทื่อโตขึ้นส่วนใหญ่ก็มีความรักและแต่งงานเป็นเรื่องธรรมดา และคุณครูพอใจมากที่ได้คู่ครองเป็นคนดี ชีวิตคงจะมีความสุขตลอดไป”
	“ครอบครัวของฉันก็มีความสุข พ่อกับแม่รักใคร่และถนอมน้ำใจกัน ฉันไม่เคยเห็นพ่อกับแม่ มีปากเสียงกันรุนแรงเลยสักที” มานีพูด











ป.๕ เล่ม ๑ หน้า ๙๖
	“พ่อกับแม่ฉันก็เหมือนกัน ฉันโตขึ้นมีงานทำ มีรายได้ ฉันจะแต่งงานกับผู้หญิงดีๆ และฉันจะทำตัวให้ดี ครอบครัวจะได้มีความสุข”
	มานีหัวเราะขันปิติที่นึกไกลไปถึงเรื่องครอบครัว ขณะนั้นเพื่อนๆ พากันเดินตามขึ้นมา ต่างพูดคุยกันอย่างสนุกสนาน จันทรก็มาด้วย เดี๋ยวนี้จันทรไม่เคยมีความรู้สึกว่าตัวเองมีความอาภัพแต่อย่างใดเลย
	“เพชรชวนไปเที่ยวน้ำตกแน่ะ มานี” ชูใจบอก
	“ไปก็ไป แต่อย่าช้านะ ฉันกลังฝนจะตก เราจะกลับบ้านลำบาก” แล้วพวกเขาก็พากันเดินลงจากยอดเขา ลัดเลาะไปตามสุมทุม




















ป.๕ เล่ม ๑ หน้า ๙๗
พุ่มไม้แล้ซอกหิน  เจ้านิลเดินกุบกับๆ ตามมา บนหลังของมันมีถุงใส่เสบียงอาหารผูกทำเหมือนต่างให้มันบรรทุก
	สองข้างทางเล็กๆ ที่พวกเขาเดินแถวเรียงหนึ่งตามกันไปนั้น ดอกไม้ป่าหลากสีชูช่อบานสะพรั่ง ผีเสื้อบินตอมขวักไขว่ นกหลายชนิดส่งเสียงร้องอยู่บยต้นไม้ใหญ่ บ้างก็โผผินไปมา วีระชวนเพื่อนๆ ร้องเพลงด้วยความสุขใจ พวกเขาเดินไม่เร็วนักเพราะเป็นห่วงจันทร บางครั้งทางเดินสูงชันและขรุขระ ชูใจต้องคอยพยุงจันทร บางครั้งทางลาดต่ำ มีก้อนหินโผ่ขึ้นมาระเกะระกะตะปุ่มตะป่ำ จึงต้องค่อยๆ เดิน
	ไม่ช้าก็ได้ยินเสียงน้ำตกดีงซ่าๆ มาแต่ไกล อากาศเริ่มเย็นและชื้นขึ้น ต้นไม้ใหญ่แผ่กิ่งก้าน          สาขาประสานกันเป็นร่มครึ้ม มีเถาวัลย์ขึ้นพันจนมองไม่เห็นลำต้น จันทรเร่งฝีเท้าให้เร็วขึ้น เพราะรู้ว่าเพื่อนๆ ต่างชะลอฝีเท้าเพื่อรอตนคนเดียว พอเลี้ยวโค้งก็เห็นลำธารซึ่งมีน้ำใสสะอาดไหลเซาะโขดหินคดเคี้ยว ไปมาระหว่างสุมทุมพุ่มไม้ พวกเด็กๆ เดินเลียบไปตามริลำธาร เสียงน้ำตกดังใกล้เข้ามาทุกที อากาศก็เย็น  และชื้นขึ้นเป็นลำดับ
	ครู่ใหญ่ก็มาถึงหน้าผาสูงชัน มีสายน้ำไหลตกลงมากระทบลานหินเบื้องล่างแตกกระเซ็นเป็นฟองฝอย มีเสียงซ่าๆ อยู่ตลอดเวลา น้ำนั้นไหลลจากลานหินระเรื้อยไปตามลำธารซึ่งมีลักษณะกว้างทางต้นน้ำ แล้ว  ค่อยแคบเข้าตอนปลาย บางแห่งแยกกันเป็นหลายสาย น้ำในลำธารใสจนมองเห็นท้องธารประดับประดา   ด้วยกรวดทราย และ












ป.๕ เล่ม ๑ หน้า ๙๘
หินก้อนเล็กใหญ่หลากสีแลดูงดงามราวกับภาพฝัน ฝูงปลาแหวกว่ายทวนน้ำขึ้นไปเป็นกลุ่ม กลีบดอกไม้   ป่าร่วงโรยลงลอยตามกระแสน้ำท้องธาร ที่ใดตื้นเขินก็ไปติดค้าง ลอยปริ่มน้ำวกวนอยู่ตรงนั้นราวกับใครมาโปรยปรายไว้ ผีเสื้อสีเหลืองพากันมาเกาะหุบปีกนิ่ง บ้างก็บินตามกันเป็นแถวลดเลี้ยวไปตามผิวน้ำและ       ซอกโขดหิน เห็นเงาของมันไหวๆ อยู่ในน้ำที่ใสปานกระจก เสียงนกและแมลงต่างๆ ร้องประสานกันอยู่ใน       ป่ารอบ บริเวณนั้น ฟังไพเราะเหมือนเสียงดนตรีหลายชนิดเล่นประสานกัน
	พวกเด็กๆ ยืนตะลึงชมความงดงามของธรรมชาติด้วยความรู้สึกเป็นสุข พวกเขาไม่ค่อยได้มาที่นี่บ่อยนัก เพราะระยะทางค่อนข้างไกล ขณะที่ทุกคนยืนนิ่งชมทัศนียภาพอันงดงาม เจ้านิลเดินกุบกับลงไปดื่มน้ำในลำธาร ฝั่งลำธารตรงนั้นค่อนข้างชัน ประกอบกับเจ้านิลก้มหัวลงเพื่อดื่มน้ำ ถุงอาหารบนหลังเจ้านิลก็ เลื่อนตกลง ปิติ วีระ และเพชร รีบกระโจนเข้าไปคว้าได้ทันก่อนที่มันจะจมน้ำ
	“หิวหรือยัง” วีระถาม “เรามานั่งกินอาหารที่ใต้ต้นไม้นี้เถอะ” ทุกคนกำลังหิวจึงมานั่งล้อมวงกัน     ที่ใต้ต้นไม้ ช่วยกันหยิบอาหารและกระติกน้ำออกจ่กถุง แล้วรับประทานกันอย่างเอร็ดอร่อย เจ้านิลก็เลือก กินยอดไม้อ่อนๆ ริมลำธารอย่างเอร็ดอร่อยเหมือนกัน
	“เธอคิดว่าที่นี่มีรุกขเทวาไหม” ปิติถาม
	“รุกขเทวาแปลว่าอะไร” เพชรสงสัย มานะปั้นสีหน้าทำเป็นผู้คงแก่เรียนอธิบายว่า “รุกขเทวาก็คือเทพหรือเทวดาที่ประจำอยู่ตาม













ป.๕ เล่ม ๑ หน้า ๑๐๐
ต้นไม้ นี่เป็นความหมายโดยย่อ ถ้าอยากรู้เรื่องละเอียดก็ต้องไปอ่านหนังสือ”
	ย่าของฉันบอกว่าเรื่องผีสางเทวดาเป็นสิ่งที่ไม่มีใครรู้จริงว่ามีหรือไม่มี เพราะเป็นเรื่องที่พิสูจน์ไม่ได้ จึงไม่มีใครตอบได้” ชูใจตัดบท แดงอากัปกิริยาให้เพื่อนๆ รู้ว่าไม่ควนพูดวิพากษ์วิจารณ์เรื่องนี้  พวกเขาจึงคุยเรื่องอื่น คุยกันอไปกินกันไปจนอิ่มและช่วยกันเก็บเศษอาหารใส่ถุงเพื่อไม่ให้บริเวณน้ำตกที่งดงามนั้นสกปรก เมื่อจัดการกับเรื่องอาหารเสร็จสรรพแล้ว ทุกคนต่างก็แสวงหาความสุขสำราญจากความงามของธรรมชาติตามอัธยาสัยของตน




















ป.๕ เล่ม ๑ หน้า ๑๐๑
	จันทรค่อยๆเดินลุยลงน้ำลำธารตอนที่ตื้นๆ แล้วเลือกเก็บก้อหินที่มีสีและรูปร่างสวยๆ  มานีและชูใจมาช่วยเก็บก้วย
	“ฉันจะเอาไปประดิษฐ์เป็นรูปสัตว์ต่างๆ มาให้เธอ นี่ดูซิหินก้อนนี้รูปร่างเหมือนเต่า” จันทรพูด และชี้ชมก้อนหินที่เก็บขึ้นมา
	“ก้อนนี้ก็กลลมเกลี่ยงยังกับไข่” ชูใจชูก้อนหินที่เก็บได้ขึ้นอวดเพื่อน
	เด็กผู้ชายเดินลุยน้ำขึ้นไปเล่นบนลานหินที่น้ำไหลตกลงมา  บ้างก็ไล่จับปลาอย่างสนุกสนานเพลิดเพลิน เจ้านิลไม่กล้าตามลงไปจึงเดินลัดเลาะตามริมลำธารกลับไปกลับมา มันต้องใช้หางปัดตามตัวบ่อยๆ เพราะแมลงตอม
	วีระนึกถึงบทกลอนที่เรียกว่า “สักวา” ที่เขาเคยอ่านและจำได้ บทสักวาบทนั้นกล่าวถึงความงดงามของธรรมชาติไว้อย่างไพเราะ เขาจึงท่องขึ้นดังๆ
	สักวาชมธารละหารห้วย		ระรินรวยน้ำตกกระเซ็นไหล
ระเรื่อยเลาะเซาะหว่างกลางพงไพร	สายน้ำใสแลส่องท้องนที
เห็นกรวดทรายรายเรียงเคียงประดับ	สีสลับเลื่อมพรายหลายหลากสี
ระยิบระยับวับวาวราวมณี			รื่นฤดีธรรมชาติพิลาสเอย

	เพื่อนๆ ปรบมือเกรียวกราวด้วยความชื่นชม บ้างว่ากลับไปถึงบ้านต้องขอจดไว้ท่องบ้างเพราะไพเราะมาก ขณะนั้นเมฆฝนซึ่งตั้งเค้ามืดครึ้ม เริ่มแผ่กระจายมาอย่างรวดเร็วเพราะแรงลมแล้วฝนก็ตกลงมา










ป.๕ เล่ม ๑ หน้า ๑๐๒
เพื่อนๆ ช่วยพยุงจันทรพาเข้าไปหลบฝนอยู่ใต้ชะง่อนหิน เจ้านิลเข้าไปหลบอยู่ด้วย ใต้ชะง่อนหินเหมือนห้องใหญ่ที่มีหลังคาเป็นแผ่นหินยื่นออกมาคุ้มฝน เด็กๆ และเจ้านิลจึงปลอดภัย ต่างมองดูสายฝนที่โปรยปรายให้ความชุ่มฉ่ำแก่สิ่งที่มีชีวิตทั้งมวลในโลก ให้ความชุ่มเย็นแก่ดินอันเป็นแหล่งความอุดมสมบูรณ์แห่งพืชพันธุ์ธัญญาหาร
	“ฉันมีความสุขเหลือเกินที่มีธรรมชาติงดงามเช่นนี้ไว้ให้เราชม” จันทรพึมพำ
	“ถ้าเราทุกคนช่วยกันรักษาไว้ ธรรมชาติก็คงจะงดงามอยู่เช่นนี้ตลอดไป” มานะเสริม
	“ธรรมชาติมีคุณแก้มนุษย์เหลือเกิน เหตุใดหนอจึงมีคนใจร้ายชอบทำลาย” มานีรำพึง เด็กๆ ต่างนึกถึงเรื่องธรรมชาติตามแนวคิดของตน จึงพากันยืนเงียบๆ ได้ยินแต่เสียงน้ำตกเคล้ากับเสียงฝนและเสียงเจ้านิลสะบัดตัวเป็นครั้งคราว รอเวลาฝนหยุดตก แล้วจะได้กลับบ้านด้วยความเบิกบานใจ



















ป.๕ เล่ม ๑ หน้า ๑๐๓
แบบฝึก
ข้อความธรรมดา ถ้าเราเขียนเป็นคำสัมผัสคล้องจอง หรือบทร้อยกรองจะฟังไพเราะขึ้น
อ่านและสังเกต
	ข้อความธรรมดา		 		คำสัมผัสคล้องจอง หรือบทร้อยกรอง
	(อ่านแบบร้อยแก้ว)				(อ่านทำนองเสนาะ)
“ครู่ใหญ่ก็ถึงหน้าผาสูงชัน			“สักวาชมธารละหานห้วย
มีสายน้ำไหลตกลงมากระทบลานหินเบื้อง		ระรินรวยน้ำตกกระเซ็นไหล
ล่างแตกกระเซ็นเป็นฟองฝอย
.................น้ำนั้นไหล				ระเรื่อยเลาะเซาะหว่างกลางไพร
ลงจากลานหินระเรื่อยไปตามธาร
...................................................
น้ำในลำธารใสจนมองเห็น			สายน้ำใสแลส่องท้องนที
ท้องธารประดับประดาด้วย
กรวดทราย และหินก้อนเล็ก			เห็นกรวดทรายเรียงเคียงประดับ
ใหญ่หลากสีแลดูงดงาม.....”			สีสลับเลื่อมพรายหลายหลากสี”

ข้อความบางตอนจะต้องบอกเหตุผล เพื่อให้เรื่องราวสอดคล้องกันและเข้าใจเรื่องราวที่อ่านดีขึ้น
อ่านและสังเกต
๒.๑  พวกเขาเดินไม่เร็วนัก........ (ทำไมเขาเดินไม่เร็ว)
          เพราะเป็นห่วงจันทร (ไม่ใช่เขาเหนื่อยหรือทาชัน)
๒.๒  เด็กผู้ชายเดินลุยน้ำขึ้นไปเล่นบนลานหิน........เจ้านิลไม่กล้าตาม





ป.๕ เล่ม ๑ หน้า ๑๐๔
          ลงไป จึงเดินลัดเลาะตามริมลำธารกลับไปกลับมา
๒.๓  มันต้องใช้หางปัดตามตัวบ่อยๆ เพราะแมลงตอม

การตั้งคำถามเพื่อให้รู้ว่าส่วนไหนเป็นประโยคสำคัญ ส่วนไหนเป็นส่วนขยาย จะช่วยให้เข้าใจเนื้อเรื่องได้ถูกต้อง
อ่านและสังเกตการตั้งคำถาม
ข้อความที่ยกมาให้อ่าน “เจ้านิลเลือกกินยอดไม้อ่อนๆ ริมลำธารอย่างเอร็ดอร่อย”
ตัวอย่างคำถาม			คำตอบที่คาดว่าจะได้รับ
ใคร				เจ้านิล
เจ้านิลทำอะไร			เจ้านิลเลือกกิน
..............เลือกกินอะไร		............เลือกกินยอดไม้
..............ยอดไม้อะไร		............ยอดไม้อ่อนๆ
(คำตอบไม่ตรงกับคำถามควนเปลี่ยนคำถามเป็น ยอดไม้เป็นอย่างไร)
..............ยอดไม้อ่อนๆ ที่ไหน	............ยอดไม้อ่อนๆ ริมลำธาร
...............ริมลำธารที่ไหน		............ริมลำธารอย่างเอร็ดอร่อย
(คำตอบไม่ตรงกับคำถามควนเปลี่ยนคำถามเป็น กินอย่างไร จึงจะตอบว่า อย่างเอร็ดอร่อย)
ประโยคสำคัญคือ เจ้านิลกินยอดไม้
ริมลำธาร	เอร็ดอร่อย	ขยายกิน
อ่อนๆ				ขยายยอดไม้







ป.๕ เล่ม ๑ หน้า ๑๐๕
ดังนั้น การตั้งคำถามเพื่อให้ได้คำตอบที่ต้องการจะรู้จักเลือกใช้คำถาม

การเปรียบเทียบเรื่องบางเรื่องกับสิ่งที่คนรู้จักหรือเคยพบเห็นมาก่อนจะช่วยให้เข้าใจสิ่งที่กล่าวถึงชัดเจนมากขึ้น
อ่านและเปรียบเทียบ
๔.๑  น้ำใส (ไม่รู้ว่าใสมากน้อยสักเท่าไร) – น้ำใส ปานกระจก
๔.๒  หินก้อนกลมเกลี้ยง (กลมมากขนาดไหน) – หินก้อนกลมเกลี้ยงยังกับไข่
๔.๓  เสียงนกและแมลงต่างๆ ร้องประสานกันฟังไพเราะ (ไพเราะเหมือนอะไร) – เหมือน
         เสียงดนตรีหลายชนิดเล่นประสานกัน

ข้อความหรือเรื่องราวบางตอน ถ้าบอกรายละเอียดให้ชัดเจน จะทำให้เกิดความรู้สึกคล้อยตามไปด้วย
อ่านและเปรียบเทียบ
“สองข้างทางที่พวกเขาเดินไปนั้นมีดอกไม้ ผีเสื้อและนกหลายชนิด”
“สองช้างทางเล็กๆ ที่พวกเขาเดินแถวเรียงหนึ่งตามกันไปนั้น มีดอกไม้ป่าหลากสีชูช่อบานสะพรั่ง ผีเสื้อบินตอมขวักไขว่ นกหลายชนิดส่งเสียงร้องอยู่บนต้นไม้ใหญ่ บ้างก็โผผินไปมา”










ป.๕ เล่ม ๑ หน้า ๑๐๖
ถ้าผู้อ่านจับใจความสำคัญของเรื่องได้ ก็อาจจะคาดการณ์ที่จะเกิดขึ้นต่อไปได้
อ่านและสังเกต
	“ขณะนั้นเมฆฝน... ตั้งเค้ามืดครึ้ม...”  (แล้วจะเกิดอะไรต่อไป)
- ลมพัดแรง				     (	”	  ”	)
- ฝนตกลงมา				     (	”	  ”	)
- พากันไปหลบฝนใต้ชะง่อนหิน		     (	”	  ”	)
- เจ้านิลเข้าไปหลบอยู่ด้วย		     (หลบฝนพ้นไหม)
- ใต้ชะง่อนหินเหมือนห้องใหญ่ที่มี
   หลังค่แผ่นหินยื่นออกมาคุ้มฝน 		     (สุดท้ายเป็นอย่างไร)
สรุป เด็กๆ และเจ้านิลจึงปลอดภัย (ไม่มีอันตราย ไม่เปียกฝน)
















ป.๕ เล่ม ๑ หน้า ๑๐๗
บทที่ ๙
เพลงเกี่ยวข้าว
	วันอาทิตย์กำนันจะเกี่ยวข้าวและนิมนต์สมภาร พระ เณร ที่วัดมาฉันเพลที่บ้านด้วย เพื่อนบ้านรู้ข่าวต่างตั้งใจจะไปลงแขกเกี่ยวข้าวด้วยน้ำใสใจจริงเป็นจำนวนมาก เพราะกำนันเป็นคนมีอัชฌาสัยดี  เคยอุปถัมภ์ค้ำจุนลูกบ้านที่ยากจนทุกครอบครัว ก่อนวันงานกำนันมาปรารภกับป้าสะใภ้ของวีระว่า  อยากได้แม่งานจัดทำข้าวปลาอาหารเลี้ยงดูแขก ป่าสะใภ้บอกว่า “กำนันอย่าวิตกไปเลย ฉันจะเป็นแม่งานให้เอง” กำนันยกมือไหว้ขอบคุณ พอถึงวันงาน ป้าสะใภ้กับอาสะใภ้ของวีระจึงไปช่วยงานที่บ้านกำนันแต่เช้าตรู่
	วีระถีบจักรยานไปแจ้งข่าวให้เพื่อนๆ ทราบ ปิติ มานะ ชูใจ มานีและดวงแก้วต่างรู้สึกตื่นเต้นดีใจ เพราะนานทีปีหนจะได้เห็นการลงแขกเกี่ยวข้าวอย่างพร้อมเพียง อันแสดงถึงน้ำใจไมตรีและความสามัคคีกัน ทั้งได้ยินว่าพ่อเพลงและแม่เพลงเกี่ยวข้าวไปร่วมลงแขกด้วย คงจะมีการร้องเพลงเกี่ยวข้าวตอบโต้กัน ทำให้น่าสนุกมากขึ้น ยายของปิติเล่าว่า ก่อนนี้มีการลงแขกช่วยเหลือการงานกันเสมอ เพราะการทำมาหากินไม่ฝืดเคืองนัก คนส่วนใหญ่มีเวลานึกถึงคนอื่น ปัจจุบันนี้ภาวะข้าวยากหมากแพงทำให้คนส่วนใหญ่ขัดสนจนยาก ต้องดิ้นรนขวนขวายช่วยตนเองและครอบครัวให้อยู่รอด การคบค้าสมาคมและ














ป.๕ เล่ม ๑ หน้า ๑๐๘
การช่วยเหลือเจือจุนกันจึงลดน้อยถอยลงไปกว่าเดิมมาก ยายกล่าวว่า “ถึงเราจะไม่สมบูรณ์พูนสุขเหมือนอย่างเดิม ก็คงไม่ถึงกับสิ้นไร้ไม้ตอกแน่นอน เราควรมีแก่ใจช่วยเหลือเกื้อกูลกันตามมีตามเกิด เพราะคนเราจะเอาตัวรอดอยู่แต่ลำพังตนเองไม่ได้ ต้องพึ่งพาอาศัยกัน ต้องสามัคคีร่วมแรงร่วมใจกัน มีปัญหาอะไร หรือมีเหตุเภทภัยจะได้ช่วยกัน บ้านเมืองจึงจะอยู่รอดปลอดภัย”
	พวกเด็กๆ พากันมาถึงทุ่งนาอันกว้างใหญ่ไพศาล รวงข้าวสีทองดูเหลืองอร่ามไปทั่วท้องทุ่ง ชาวบ้านทั้งหญิงชายเป็นจำนวนมากกำลังก้มหน้าก้มตาเกี่ยวข้าวอย่างขะมักเขม้น ใครมีเรื่องสนุกหรือ





















ป.๕ เล่ม ๑ หน้า ๑๐๙
เรื่องตลกโปกฮาก็นำมาเล่าสู่กันฟัง เสียงหัวเราะเฮฮาดังประสานกันไม่ขาดระยะ ทุกคนเหน็ดเหนื่อยเมื่อยล้าจนเหงื่อไหลไคลย้อย แต่ใบหน้าอิ่มเอิบยิ้มแย้มแจ่มใส กำนันซึ่งเป็นเจ้าภาพโอภาปราศรัยกับผู้ที่มาช่วยเกี่ยวข้าวอย่างทั่วถึง เพราะทุกคนรู้จักมักจี่กันเป็นอย่างดี เขาลงมือเกี่ยวข้าวด้วย คอยให้บริการด้วย ถ้าใครเกิดหน้ามือตาลาย ก็มียาไว้ให้อย่างพร้อมสรรพ
	พอพระฉันเพลเสร็จแล้ว พวกแม่ครัวก็หาบหม้อข้าว หม้อแกงตลอดจนถ้วยโถโอชามมาเลี้ยงคนเกี่ยวข้าว พวกเด็กๆ รีบเข้าไปช่วยอย่างคล่องแคล่วว่องไว ป้าสะใภ้ของวีระซึ่งเป็นแม่งานแบ่งหน้าที่ให้พวกเขาช่วยทำงานทุกคน  เมื่อจัดสำรับคับค้อนเสร็จเรียบร้อยแล้วภรรยากำนันก็เชิญให้ทุกคนหยุดงานมาร่วมรับประทานอาหารกันอย่างพร้อมเพรียงที่ใต้ต้นมะขามใหญ่กลางทุ่งนา ทุกคนรับประทานอาหารอย่างเอร็ดอร่อย เพราะฝีมือทำอาหารของป้าสะมีรสโอชามาก
	เมื่อทุกคนอิ่มหมีพีมันแล้ว พวกแม่ครัวก็ช่วยกันเก็ยถ้วยโถดอชามตามภารกิจของตน ฝ่ายพวกทำงานยังนั่งพัหผ่อนยั่วเย้ากระเซ้าแหย่กันอยู่อย่างครึกครื้นรื่นเริง เพราะนานมาแล้วไม่มีโอกาสได้มาพบปะชุมนุมกันอย่างอุ่นหนาฝาคั่งอย่างนี้ บางกลุ่มก็เล่าสารทุกข์สุกดิบสู่หันฟัง บางกลุ่มก็คุยเรื่องสัพเพเหระ บางคนเคยผิดพ้องหมองใจ หรือเคยทะเลาะเบาะแว้งกันมาแต่หนหลัง พอได้มาทำงานร่วมกันก็เลยดีกัน ยิ้มย่องผ่องใสหายโกรธหายเคืองเสียสิ้น พวกเด็กๆ รับประทานอาหารและช่วยกองเลี้ยงเก็บกวาดเรียบร้อยแล้ว จึงพากันนั่งคอยฟังว่าเมื่อไร












ป.๕ เล่ม ๑ หน้า ๑๑๑
จะมีการเล่นเพลงเกี่ยวข้าวเสียที นั่งฟังอยู่นานก็ไม่เห็นใครร้องเพลงอะไรขึ้นมาเลย คงนั่งล้อมวงสรวลเสเฮฮากันอยู่อย่างเดิม
	ครู่ใหญ่ พวกที่มาลงแขกเกี่ยวข้าวก็ชวนกันลุกทยอยไปทำงาน เด็กๆ ต่างหน้าม่อยเพราะผิดหวังที่ไม่ได้ฟังเพลเกี่ยวข้าว จะเอ่ยปากถามใครก็ไม่กล้า จึงตามไปช่วยหอบรวงข้าวที่เกี่ยวแล้วมารวมกันไว้ ทันใดนั้น ทิดฉ่ำซึ่งปรกติเป็นคนสำมะเลเทเมา แต่วันนี้กลับทำงานอย่างขยันขันแข็ง มือหนึ่งถือรวงข้าว อีกมือหนึ่งถือเคียว ลุกขึ้นรำป้อ พลางร้องเพลงเกี่ยวข้าว
	“เกี่ยวกันเถิดเอย เอ๋ยเกี่ยวนะแม่เกี่ยว อย่ามัวชะแง้แลเหลียว เดี๋ยวเคียวจะเกี่ยวก้อยเอย”
	คนอื่นๆ หัวเราะชอบใจ และร้องรับขึ้นพร้อมกันว่า “เอ่อเอ๊ย ก้อยเอย อย่ามัวชะแง้แลเหลียว เดี๋ยวเคียวจะเกี่ยวก้อยเอย”
	ทิดฉ่ำยิ้มแป้น รำพลางใช้เคียวเกี่ยวข้าวฉวัดเฉวียนไปมา ปากก็ร้องเพลงเกี่ยวข้าวท้าทายแม่เพลงฝ่ายหญิง
	“รำกันเถิดเอย เอ๋ยมาแม่รำ กินข้าวกินปลาอิ่มหนำ มาเต้นกำรำเคียวกันเอย”
	ลูกคู่ก็รับว่า “เอ่อเอ๊ยกันเอย กินข้าวกินปลาอิ่มหนำ มาเต้นกำรำเคียวกันเอย”
	ระหว่างนั้นฝ่ายหญิงมีการซุบซิบพยักพเยิดให้หาตัวแทนเป็นแม่เพลงลุกขึ้นตอบฝ่ายชาย ขณะที่ยังเกี่ยงกันไปเกี่ยงกันมา ลูกคู่ก็ร้องกระทุ่ง “เอ่อเอ๊ยกันเอย กินข้าวกินปลาอิ่มหนำ มาเต้นกำรำเคียวกันเอย”












ป.๕ เล่ม ๑ หน้า ๑๑๒
ทิดจ้อนเป็นคนชอบสนุก ตลกโปฮา และเป็นนักดพลงอยู่เดิม แต่มีรูปร่างผอมบาง จนเป็นที่ล้อเลียนของเพื่อนฝูงอยู่เสมอ เขาลุกขึ้นมาว่าเพลงช่วยทิดฉ่ำอีกแรงหนึ่ง
	“นั่งกันเงียบเอย เอ๋ยอายไม่อาย นี่พวกแม่เพลงทั้งหลาย สิ้นลงดสิ้นลายเสียแล้วเอย (เอ่อเอ๊ยแล้วเอย นี่พวกแม่เพลงทั้งหลาย สิ้นลวดสิ้นลายเสียแล้วเอย)”
	คราวนี้แม่ผัน นักเพลงหญิงยืดตัวขึ้นทันที คนอื่นๆ ปรบมือกราวพลางส่งเสียงตะโกนหนุนให้แม่ผันโต้เพลงกับนักเพลงฝ่ายชาย
	“ฟังกันเถิดเอย เอ่ยฟังทิดจ้อน ช่างหาคำแคะเกาะแกะขอดค่อนว่าหญิงนี้อ่อนเพลงเอย”
	คนฟังฮาครืน พลางร้องรับเป็นลูกคู่อย่างสนุกสนาน
	แม่ผันลำแต้ ลอยหน้าลอยตาออกไป แล้วต่อว่าทิดจ้อนด้วยเพลงอีก
	“ดูเสียหน่อยเอย เอ๋ยพ่อเพลงเอวบาง รูประหงทรวดทรงขี้ก้างร้องพลางรำพลางหอบเอย”
	คราวนี้ทุกคนหัวเราะจนน้ำหูน้ำตาไหล เสียงร้องรับเลยฟังไม่ได้ศัพท์ ทิดจ้อนค้อนแม่ผันแล้วนั่งโบกมือให้ทิดฉ่ำโต้ตอบกับแม่ผันตัวต่อตัว
ทิดฉ่ำ	- มาเสียเทิดนางเอย เอ๋ยมาแม่มา อย่ามัวโทโสโมโหโกรธา
	  เรามาว่าเพลงกันเอย			(ลูกคู่รับ)













ป.๕ เล่ม ๑ หน้า ๑๑๔
			- ยิ้มอีกหน่อยเอย เอ๋ยยิ้มแย้มแจ่มใส ปรารมภ์ไปไย  นานแล้ว จึงได้มาพบหน้าเอย
 											(ลูกคู่รับ)
แม่ผัน			- ยิ้มกันแล้วเอย เอ๋ยแสนยินดี ได้ประสบพบเพื่อนน้องพี่ บ้างนานหลายปีไม่เคยเจอเอย
											(ลูกคู่รับ)
- ขอทักทายเอย เอ๋ยทักทุกผู้ทุกคน ต่าเหินต่างห่างอยู่คนละหน ได้แต่บ่นคิดถึงกันเอย
								(ลูกคู่รับ)
ทิดฉ่ำ			- ศรีศุภฤกษ์เอย  เอ๋ยมาร่วมลงแขก มาช่วยกันเกี่ยวมาช่วยกันแบก เคยทำแต่แรก
			  แล้วเลิกไปเอย							(ลูกคู่รับ)
			- คิดดูหน่อยเอย เอ๋ยท้องนากว้างใหญ่ มาลงแขกร่วมแรงร่วมใจ เกี่ยวเสร็จได้ในวันนี้เอย
											(ลูกคู่รับ)
แม่ผัน			- ดีเสียจริงนายเอย เอ๋ยเพราะเราสามมัคคี งานจึงเสร็จลงได้ทันที เจ้าภาพเปรมปรีดิ์ยิ้มแป้น
			   เอย								(ลูกคู่รับ)
			- เราต้องช่วยกันเอย เอ๋ยช่วยนะช่วยช่วยกัน จงอย่าคิดว่าตัวใครตัวมัน เราต้องผูกพันร่วม
			  สามัคคีเอย
	ระหว่างที่ทิดฉ่ำ พ่อเพลงว่ากลอนสดเพลงเกี่ยวข้าวอย่างง่ายๆ กับแม่ผันแม่เพลงมีชื่อ พวกเด็กๆ ไปทำงานอยู่ใกล้ๆ ลุงของวีระกับพ่อของปิติ พวกเขาช่วยจัดรวงข้าวกองไว้เป็นกระจุกๆ ลุงเกี่ยวข้าวพลาง เป็นลูกคู่รับไปด้วย ส่วนพ่อของปิติได้แต่เกี่ยวข้าวไป หัวเราะไป ลุงเห็นพวกเด็กๆ สนใจเพลงเกี่ยวข้าว และพยายามร้องรับเป็นลูกคู่ จึงเล่าให้ฟังว่า









ป.๕ เล่ม ๑ หน้า ๑๑๕
	“เพลงที่พ่อเพลงกับแม่เพลงกำลังว่ากันอยู่เป็นเพลงเกี่ยวข้าวสมัยใหม่ที่เรียกว่าเพลงเต้นกำรำเคียว แต่ร้องให้ง่ายขึ้นอีก เพราะทำงานไปด้วยร้องไปด้วย จะว่าเนื้อเพลงยาวๆ ก็ลำบาก เพราะต้องคิดถึงเนื้อและคำสัมผัส ถ้าเขามีเวลาเล่น หมายความว่า คนว่าเพลงไม่ต้องทำงาน ร้องรำเฉยๆ เขาจะว่าเนื้อเพลงยาว มีกระทุ้งมากๆ และจะต้องเริ่มจากบทไหว้ครูเสียก่อน แล้วว่าเพลงกันสนุกสนานเผ็ดร้อนนี่เขาว่ากลอนสดกันเล่นๆ จึงไม่มีบทไหว้ครู คืนนี้เขาจะเล่นกันเป็นวงใหญ่คงสนุกกว่านี้ และตอนทำขวัญข้าวก็จะสนุกยิ่งขึ้น”
	เด็กๆ พากันดีใจที่จะได้ฟังเพลงเกี่ยวข้าวอีกในคืนนี้





















ป.๕ เล่ม ๑ หน้า ๑๑๖
แบบฝึก
สระบางตัวมีรูปสระหลายรูปและมีเสียงสระหลายเสียงประสมกันเมื่อนำมาประสมกับพยัญชนะเป็นคำ ทำให้อ่านและจำยาก
อ่านและจำ



คำประสมบางคำมีความหมายคล้ายคำเดิม บางคำก็มีความหมายแตกต่างไปจากคำเดิม เวลาอ่านต้องเลือกความหมายให้สอดคล้องกับเนื้อเรื่อง จึงจะจับใจความได้








ป.๕ เล่ม ๑ หน้า ๑๑๗
	อ่านและสังเกตความหมาย
	พวกที่มาลงแขกเกี่ยวข้าวลุกไปทำงาน (ลงแขกในที่นี้หมายถึงการผลัดกันไปช่วยทำงาน
	ไม่ใช่ผู้แปลกหน้ามาหา)
	ลูกคู่ก็รับว่า... (ลูกคู่ในที่นี้หมายถึง คนร้องรับ ไม่ใช่ลูกสองคน)

กลุ่มคำในภาษาไทยมักใช้คำที่มีเสียงสัมผัสคล้องจองกัน ทำให้ฟังไพเราะกว่าใช้คำพยางค์เดียว หรือสองพยางค์
อ่านและสังเกต
๓.๑  น้ำใสใจจริง		กว้างใหญ่ไพศาล		ทำมาหากิน	(เสียงสระเหมือนกัน)
          เหน็ดเหนื่อยเมื่อยล้า	ยิ้มย่องผ่องใส	มีเหตุเภทภัย	(เสียงสระเหมือนกัน และ
         มีตัวสะกดมาตราเดียวกัน)
๓.๒  ขะมักเขม้น	ฉวัดเฉวียน	พยักพเยิด	(เสียงพยัญชนะซ้ำกัน)
๓.๓  ตามมีตามเกิด	ลอยหน้าลอยตา	ร่วมแรงร่วมใจ 	(คำซ้ำกัน)

ภาคประธานของประโยค ทีบอกให้รู้ว่า ใคร นั้น จะเป็นคำชื่อที่เรียกว่า คำนาม หรือแทนชื่อที่เรียกว่า สรรพนาม ส่วนภาคแสดงที่บอกให้รู้ว่า ทำอะไร นั้น จะเป็นคำที่บอกกิริยาอาการ ที่เรียกว่า คำกิริยา
อ่านและสังเกต
	๔.๑  วีระถีบจักรยาน
		         ใคร  ในที่นี้คือ  วีระ  เป็นคำชื่อหรือคำนาม






ป.๕ เล่ม ๑ หน้า ๑๑๘
	          ทำอะไร  ในที่นี้คือ  ถีบจักรยาน เป็นคำบอกกิริยาอาการหรือคำกริยา
	๔.๒  ฉันจะเป็นแม่งานให้เอง
	         ใคร  ในที่นี้คือ  ฉัน  เป็นคำแทนชื่อคนพูด  คือแทนคำว่า  “ป้าสะใภ้ของวีระ”
	         เรียกว่าสรรพนาม
	         ทำอะไร  ในที่นี้คือ  จะเป็นแม่งานให้เอง  “เป็น” เป็นคำกริยา

คำประกาศและข้อความที่ใช้ตัวอักษรขนาดใหญ่ในหน้าหนังสือพิมพ์ (พาดหัวข่าว) มักละคำบางคำ และใช้คำผิดจากความหมายเดิม ต้องอ่านรายละเอียดจึงจะรู้ว่าความหมายว่าอย่างไร
อ่านและสังเกต
๕.๑  พาดหัวข่าว
	“๑๓  แพทย์ผ่าตัดเสริมสวย”
อาจทำให้เข้าใจว่า แพทย์ ๑๓ คน รับทำการผ่าตัดเสริมสวย (แพทย์ผ่าตัดคนอื่น)
หรือ แพทย์ ๑๓ คน ได้รับการผ่าตัดเสริมสวย (คนอื่นผ่าตัดให้แพทย์)
๕.๒  พาดหัวข่าว
	“เปิดทางเจรจา ๒ ยักษ์ใหญ่”
อาจทำให้เข้าใจว่า เปิดโอกาสให้ยักษ์ ๒ ตนพูดกัน (ยักษ์มีจริงหรือไม่)











ป.๕ เล่ม ๑ หน้า ๑๑๙
หรือ เปิดโอกาสให้คนรูปร่างใหญ่โต ๒ คนพูดกัน (ไม่รู้ว่าใคร)
หรือ เปิดโอกาสให้ผู้แทนจาก ๒ ประเทศมหาอำนาจพูดกัน (ไม่รู้ว่าประเทศอะไร แต่คงเป็นประเทศที่มีอำนาจหรืออิทธิพลมาก)

ประโยคบางประโยคมีข้อความย่อยๆ รวมอยู่กับประโยคสำคัญ ข้อความย่อยจะใช้คำอื่นมาแทนภาคประธาน คือแทนคำนามหรือสรรพนาม (คำชื่อหรือคำแทนชื่อ) เพื่อให้ข้อความกระทัดรัดและเน้นความหมายของภาคประธาน ถ้าแยกข้อความได้ถูกต้องก็จะจับใจความได้ดี
อ่านและสังเกต
	๖.๑  ประโยคที่ ๑	คุณทวีปเป็นเกษตรอำเภอ
		        ประโยคที่ ๒	คุณทวีปแต่งงานแล้ว
	รวมเป็นประโยคเดียวว่า  	คุณทวีปซึ่งเป็นเกษตรอำเภอแต่งงานแล้ว (ซึ่ง แทนคำว่าคุณทวีป)
	๖.๒  ประโยคที่ ๑	นานทีปีหนจะได้เห็นการลงแขกเกี่ยวข้าว
                ประโยคที่ ๒	การลงแขกเกี่ยวข้าวแสดงถึงน้ำใจไมตรี
	รวมเป็นประโยคเดียวว่า   นานทีปีหนจะได้เห็นการลงแขกเกี่ยวข้าวอันแสดงถึงน้ำใจไมตรี (อัน ใช้
     แทนคำว่า “การลงแขกเกี่ยวข้าว”)
	๖.๓  ประโยคที่ ๑	เด็กๆ ต่างหน้าม่อยเพราะผิดหวัง
	        ประโยคที่ ๒	เด็กๆ ต่างหน้าม่อยเพราะไม่ได้ฟังเพลงเกี่ยวข้าว










ป.๕ เล่ม ๑ หน้า ๑๒๐
	รวมเป็นประโยคเดียวว่า   เด็กๆ ต่างหน้าม่อยเพราะผิดหวังที่ไม่ได้ฟังเพลงเกี่ยวข้าว (ที่ แทนคำ
	ผิดหวัง)
	๖.๔  ประโยคที่รวมกันแล้ว “เพลงที่พ่อเพลงแม่เพลงกำลังว่ากันอยู่นี้ เป็นเพลงเกี่ยวข้าวสมัยใหม่ที่
	เรียกว่า เพลงเต้นกำรำเคียว” (ที่ ตัวแรก แทนคำว่าเพลง และเฉพาะเพลงท่กำลังร้อง ไม่ใช่เพลงอื่น
 	ที่ ตัวที่สองใช้แทนคำว่าเพลงเกี่ยวข้าวสมัยใหม่)
	ข้อสังเกต คำว่า “ที่  ซึ่ง  อัน  ผู้ที่” ที่ใช้แทนคำนามหรือสรรพนามจะอยู่ติดกับคำนั้น





















ป.๕ เล่ม ๑ หน้า ๑๒๑
บทที่ ๑๐
ยิ้มพิมพ์ใจ
	“วันนี้อารมณ์ดีจริงนะ ยิ้มแป้นมาทีเดียว” ย่าทักชูใจ ขณะที่ชูใจกลับจากโรงเรียนถือกระเป๋าใส่หนังสือเดินขึ้นบันไดมา ชูใจวางกระเป๋าก้มลงกราบย่า พอเงยขึ้นสีหน้าก็ยังระรื่นอยู่ ทำให้ใบหน้าของเขาสดชื่นแจ่มใสน่ารัก ย่ามองอย่างสงสัย จึงวางมีดเจียนใบตอง เอามือทั้งสองประคองใบหน้าของชูใจไว้ พลางยิ้มและพูดว่า





















ป.๕ เล่ม ๑ หน้า ๑๒๒
	“เวลายิ้ม ชูใจน่ารักมาก ทีหลังให้ยิ้มเสมอนะ อย่าทำหน้าบึ้ง”
	“ค่ะ ย่า” ชูใจตอบ “พระอาจารย์ปุญฺญธมฺโม ท่านบอกว่า นิ้มเป็นเกราะกันภัย ยิ้มทำให้คนขวัญดี”
	“โอ! นี่ วันนี้ ครูพาไปฟังท่านปุญฺญธมฺโม ปาฐกถาธรรมหรือ ดีจริง ท่านพูดว่าอย่างไรบ้าง เล่าให้ย่าฟังที”
	ชูใจเล่าว่า “ตอนบ่ายสองโมงกว่า คุณครูพาพวกฉันไปที่วัดและอารธนาพระอาจารย์ปุญฺญธมฺโมมาบรรยายธรรมะให้ฟัง พวกฉันร้อยมาลัยไปถวายท่านหลายพวง ท่านให้พวกเรานั่งกับพื้นหญ้าใต้ร่มฌพธิ์ข้างเจดีย์ใหญ่ ท่านนั่งอยู่บนม้าหินอ่อนโคนต้นโพธิ์ พูดคุยกับพวกฉัน




















ป.๕ เล่ม ๑ หน้า ๑๒๓
เหมือนไม่ได้มาเทศน์หรือมาบรรยายธรรมะให้ฟัง ถ้าท่านไม่ทำอย่างนี้สงสัยว่าพวกฉันจะพากันง่วงสัปหงกแน่ๆ เพราะที่นั่นร่มรื่น ลมเย็นสบายมาก ท่านโอภาปราศรัยกับพวกฉันอย่างรักใครเอ็นดู ทำให้พวกฉันตั้งอกตั้งใจฟังท่านทุกคน ท่านบอกว่าจะคุยกับพวกเราเรื่องยิ้มพิมพ์ใจ ฟังดูชื่อก็รู้สึกว่าเป็นเรื่องธรรมดาง่ายๆ แต่พอฟังแล้วรู้สึกจับใจจริงๆ ท่านบอกว่าพวกฉันยังเยาว์วัย จะต้องปลูกฝังสิ่งที่ดีงามไว้ในตัวเอง ยิ้มเป็นสิ่งที่ทำได้ไม่ยากแต่มีคุณค่ามาก ท่านบอกว่ามนุษย์มีคุณสมบัติพิเศษและประเสริฐยิ่ง คุณสมบัติอันนี้จะหาไม่ได้จากบรรดาสัตว์โลกทั้งหลาย สิ่งนั้นคือยิ้ม” ชูใจหยุดเล่าถามย่าว่า “ย่าคะ มานีเขาบอกว่าเจ้าโตของเขายิ้มได้ หมายิ้มได้จริงหรือคะ”




















ป.๕ เล่ม ๑ หน้า ๑๒๔
	ย่าหัวเรา เจียนใบตองพลางตอบว่า “มานีเขารักเจ้าโตมากก็เลยเห็นว่ามันยิ้มได้กระมัง”
	“เขาบอกว่า เจ้าโตยิ้มที่หู รู้ที่หางค่ะ คือเวลามันพบมานีมันยิ้ม โดยทำหูลู่แบะไปข้างหลัง แสดงว่ามันยิ้มและกระดิกหาง แสดงว่ามันรู้ มันรักมานีค่ะย่า”
	ย่าหัวเราะชอบใจ “แล้วเจ้าสีเทามันยิ้มที่หู รู้ที่หางบ้างหรือเปล่าล่ะ”
	ชูใจยิ้ม “แมวกับหมาไม่เหมือนกันนี่ค่ะ หมาติดคน รักคน ถือว่าคนเป็นนายของมัน ส่วนแมวไม่ค่อยผูกพันกับคน มันรักที่อยู่มากกว่า เจ้าสีเทาจึงไม่ยิ้มที่หู รู้ที่หางเหมือนเจ้าโต อย่างดีถ้ามันพบฉัน มันก็หันมามอง แล้วร้องทักว่า หง่าว ! เท่านั้นเอง”
	“เออ ช่างสังเกตดีนะ เด็กสมัยนี้ ครูสอนให้เป็นคนช่างสังเกตรู้จักเรียนรู้สิ่งตาสงๆ ดี เอ้า เล่าเรื่องยิ้มพิมพ์ใจติไปซิ” ย่าว่า
	ชูใจขออนุญาตย่าไปดื่มน้ำและเก็บกระเป๋าหนังสือ แล้วจึงกลับมานั่งเล่าต่อ ขณะเล่าก็ฉีกใบตองให้ย่าด้วย
	“ท่านพูดว่า ยิ้มของคนทำได้ง่าย ซื้อขายกันไม่ได้ แต่ราคาแพง















ป.๕ เล่ม ๑ หน้า ๑๒๕
และมีคุณค่าอย่างน่าอัศจรรย์ ยิ้มสามารถดึงดูดคนให้เป็นเพื่อนกัน เกิดความไว้วางใจต่อกัน และไม่มีความหวาดระแวงแคลงใจ ท่านปุญฺญธมฺโมยกตัวอย่างให้ฟังว่า ยิ้มสามารถเป็นเกราะป้องกันภัยได้ด้วย ในเวลาเข้าที่คับขัน หรือยิ้มได้เมื่อภัยมา จะทำให้อีกฝ่ายหนึ่งที่เป็นอริต่อเรา เกิดลังเลใจที่จะคิดร้ายต่อเรา เรียกว่ายิ้มทำใจดีสู้เสือ ตัวเราเองก็ขวัญดีด้วย มีสติเอาตัวรอดจากภัยนั้นได้ แต่ต้องเป็นยิ้มที่จริงใจจึงจะเกิดผลดีแก่เจ้าของยิ้ม”
	ย่าถามว่า “ยิ้มจริงใจเป็นยังไง เมื่อกี้ก็บอกว่าท่านปุญฺญธมฺโมบรรยายเรื่องยิ้มพิมพ์ใจ ไหนอธิบายให้ย่าฟังซิ”
	“ยิ้มพิมพ์ใจแปลว่ายิ้มที่ประทับใจคน ส่วนยิ้มจริงใจหมายความว่า ไม่มีการเสแสร้งยิ้ม ยิ้มออกมาจากความรู้สึกที่อยากจะยิ้ม พวกนักแสดงลิเก ละคร ออกมาโปรยยิ้มกับคนดูนั้นอาจจะเป็นยิ้มที่เสแสร้งตามวิสัยนักแสดง คนดูก็ชอบใจเพราะตัวลิเกละครสวย แต่ไม่ประทับใจและไม่ผูกพันในใจ ดูลิเก ละคร จบแล้วก็จบกันไป แต่คนที่ยิ้มอย่างจริงใจ ไม่ต้องสวย ไม่ต้องเป็นนักแสดงอะไรก็ประทับใจคนเห็นเพราะยิ้มที่ออกมาจากความรู้สึกที่อยู่ในใจจริงแล้ว จะเป็นยิ้มที่แจ่มใสเบิกบานและเยือกเย็น เป็นเครื่องดับความเร่าร้อนได้”
	“แหม นี่ช่างจำมาได้ทุกเนื้อถ้อยกระทงความเลยนะ” ย่าชมเปาะ “ท่านปุญฺญธมฺโมท่านพูดดี โน้มน้าวจิตใจคนฟังดีมาก ตัวท่านเองประพฤติได้ พอสอนใคร เขาก็เลื่อมใสศรัทธาไปหมด มีลูกศิษย์ลูกหาเต็มบ้านเต็มเมือง บางคนเป็นทาสสุราเมรัย ท่านก็ชี้ให้เห็นโทษ











ป.๕ เล่ม ๑ หน้า ๑๒๖
ในที่สุดก็เลิกดื่มได้”
	“แต่ท่านปุญญฺธมฺโมเตือนไว้ว่า เห็นใครยิ้มแย้มก็อย่างเพิ่งสรุปว่าเป็นคนไว้วางใจได้เสมอไป ต้องวินิจฉัยให้ถ่องแท้ เพราะมนุษย์ประเภทหน้าเนื้อใจเสือก็มี” ชูใจพูด
	“จริงของท่าน ดีแล้วที่ครูอาราธนาท่านมาบรรยายธรรมะให้นักเรียนฟังเสมอๆ จะได้มีเครื่องยึดเหนี่ยวใจ ไม่เห็นกงจักรเป็นดอกบัว” ย่าพูดเสริม
	“พวกเราหลายคนเรียนถามท่าน เพื่อนคนหนึ่งยิ้มไม่เป็น แต่เป็นคนดีมีความจริงใจ เขาเรียนถามท่านว่า พระคุณเจ้าขอรับทำอย่างไรผมจึงจะยิ้มได้ เพื่อนๆ หัวเราะกันครืน”
	“แล้วท่านตอบว่าอย่างไร” ย่าซัก
	“ท่านบอกให้เพื่อนคนนั้นขออนุญาตผู้ปกครองไปอยู่ที่วักกับท่านสักอาทิตย์ค่ะย่า หรือถ้ากลัวผู้ปกครองไม่เชื่อ ท่านจะเขียนจดหมายให้ถือไปให้ผู้ปกครอง”
	“ดีจริง !” ย่าอุทาน “โชคดีนักหนานะ ที่เพื่อนของเจ้าคนนั้นเป็นผู้ชาย ถ้าเป็นผู้หญิงคงต้องใช้วิธีอื่น”
	“พวกเราทุกคนต่างตั้งใจคอยดูว่าเพื่อนคนนั้นจะยิ้มเป็นไหม ถ้าผู้ปกครองอนุญาตพรุ่งนี้เขาก็จะไปอยู่กับท่าน อีกอาทิตย์หนึ่งเขาคงยิ้มเป็น คิดดูก็น่าขันนะคะย่า คนอะไรก็ไม่รู้ วันหนึ่งๆ ไม่เคยยิ้มเลย นั่งน่าเฉยเป็นรูปปั้นทีเดียว ต่อไปนี้เขาคงน่ารักขึ้นมากเพราะรู้จักยิ้ม”
	ทั้งย่าและหลานนั่งทำงานเงียบๆ  ได้ยินแต่เสียงฉีกใบตอง












ป.๕ เล่ม ๑ หน้า ๑๒๗
ดังแกรกๆ และเสียงมีดของย่ากระทบพื้นดังก๊อกแก๊ก ครู่หนึ่งย่าก็ปรารภถึงท่านเจ้าอาวาสซึ่งอาพาธและถึงแก่มรณภาพไปแล้วว่า
	“สงสารท่านเจ้าอาวาสเหลือเกิน ไปมรณภาพอยู่กรุงเทพฯ ย่าเลยไม่มีโอกาสไปงานพระราชทานเพลิงศพท่าน ได้แต่ส่งปัจจัยไปร่วมทำบุญ ท่านเป็นพระที่เคร่งวินัยสงฆ์มาก ตลอดอายุขัยของท่านทำแต่ประโยชน์ให้แก่พระศาสนา แล้วนี่ใครจะเป็นเจ้าอาวาสแทนท่านก็ไม่รู้ ถ้าเป็นท่านปุญฺญธมฺโมก็จะดี เพราะคนทั้งเมืองนับถือเลื่อมใสท่านมาก”
	“จริงๆ นะคะย่า ท่านปุญฺญธมฺโมได้เป็นสมภารก็ดี พวกฉันก็ชอบอัธยาศัยของท่านทุกคน เวลาท่านบรรยายธรรมะไม่มีใครง่วง ไม่มีใครคุยกันเลย  พากันนั่งตั้งอกตั้งใจฟังท่านทุกคน”
	ขณะนั้นอาของชูใจเดินแบกไม้ขอฉายมา เห็นแต่ไกล ชูใจบอกย่าว่า
	“เมื่อวันลงแขกเกี่ยวข้าวที่นาของลุงกำนั้น ฉันเห็นอายิ้มแย้มแจ่มใสอยู่ตลอดเวลา ดูอาน่ารักมาก เพราะปกติอยู่บ้านอาก็ไม่ค่อยยิ้มเลย”
	เขาเกี่ยวข้าวอยู่ใกล้ๆ กับใครล่ะ เขาจึงยิ้มตลอดเวลา” ย่าถามยิ้มๆ
	ชูใจนั่งนึกอยู่นิดหนึ่ง จึงหัวเราะพลางตอบว่า “อาเกี่ยวข้าวอยู่ใกล้ๆ พี่แฉล้มคนงามนั่นเองแหละ จึงยิ้มอิ่มอกอิ่มใจ”













ป.๕ เล่ม ๑ หน้า ๑๒๘
	พอดีอาเดินขึ้นบันไดมา เห็นย่ากับชูใจหัวเราะ ก็ยิ่มพลางถามว่า
	“แม่กับชูใจหัวเราะเรื่องอะไรกันครับ”
	“แม่ฝันว่าได้ลูกสะใภ้” ย่าตอบพลางหัวเราะชอบใจ อาหัวเราะเก้อๆ เสเนเลยไปล้างมือ ล้างเท้า แต่ก็ได้ยินเสียงย่าพูดแว่วๆ มาว่า
	“เจ้าต้องหัดยิ้มเสมอๆ นะ จะได้เป็นคนน่ารัก แม่จะได้มีลูกสะใภ้เสียที”






















ป.๕ เล่ม ๑ หน้า ๑๒๙
แบบฝึก
ชื่อพระและบทสวดมนต์ มีจุดใต้พยัญชนะเพื่อบอกให้รู้ว่าพยัญชนะตัวนั้นเป็นตัวสะกด หรือบางตัวใช้แทนไม้หันอากาศ ซึ่งอ่านออกเสีบงได้ ๒ แบบ
อ่านและสังเกต
แบบที่หนึ่ง	ถ้าพยัญชนะตัวหน้ามีสระ อ่านเหมือนตัวสะกดธรรมดา เช่น
		ปุญฺญ	อ่าน	ปุน – ยะ
แบบที่สอง	ถ้าพยัญชนะตัวหน้าไม่มีสระ อ่านเหมือนมีไม้หันอากาศอยู่นบพยัญชนะตัวหน้า
		นั้น เช่น
		ธมฺโม	อ่าน	ทำ – โม เขียนแบบไทยว่า ธัมโม

จุดที่อยู่ใต้พยัญชนะที่ใช้เป็นคำอ่านในพจนานุกรม จะใช้แตกต่างไปจากชื่อพระและบทสวดมนต์ คือใช้จุดใต้พยัญชนะเพื่อให้รู้ว่าเป็นอักษรนำหรือคำควบกล้ำ เช่น
อ่านและสังเกต
(แหฺน)	คือ	ห นำ แน	ไม่ใช่ 	แห – น สะกด
(เสฺนอ	คือ	สะ – เหนอ	ไม่ใช่	เส – นอ
(เพฺลา)	คือ	พ ควบกับ ล ประสมกับสระ เ – า  ไม่ใช่ เพ – ลา










ป.๕ เล่ม ๑ หน้า ๑๓๐
การอ่าน ต้องหยุดให้ถูกจังหวะวรรคตอน ถ้าหยุดผิดจังหวะจะทำให้เข้าใจความหมายผิด
อ่านและสังเกต
ฉันเห็นอายิ้ม แป้นอยู่ตลอดเวลาดู อาน่ารักมาก
ฉันเห็นอายิ้มแป้นอยู่ตลอดเวลา ดูอาน่ารักมาก

คำที่มักอ่านและเขียนผิด
อ่านและจำ
๔.๑  คำที่มีเสียงพ้องกับคำอื่น เช่น
         ย่าตาย		หญ้าตาย
         ใบหน้า		น่ารัก
         อนุญาต		ญาติพี่น้อง
          สังเกต		พระเกตุ
          ฟังเทศน์		ประเทศ
          อัศจรรย์		อัฒจันทร์
          สมบัติ		ธนบัตร
๔.๒  คำที่ใช้ รร กับ   ั  (ไม้หันอากาศ) เช่น
          บรรดา	บรรยาย		บรรทัด
          บันทึก	บันได		บันเทิง








 ป.๕ เล่ม ๑ หน้า ๑๓๑
การใช้คำจะต้องเลือกใช้ให้เหมาะสมกับบุคคลและโอกาส
อ่านและจำ


สำนวนเปรียบเทียบ ภาษิต คำพังเพย สำนวนหรือคำคม ใช้คำสั้นๆ แต่มีความหมายมาก ทำให้ผู้ฝังหรือผู้อ่านนึกเห็นรูปร่าง ลักษณะท่าทางหรือกิริยาอาการของผู้ที่กล่าวถึงได้ชัดเจนขึ้น
อ่านและสังเกตความหมาย
ฉันทำใจดีสู้เสือ (ทำใจกล้าทั้งๆ ที่กลัว)
เขาเป็นคน หน้าเนื้อใจเสือ (หน้าตายิ้มแย้ม แต่ใจคอดุร้าย)
เธออย่าเห็นกงจักรเป็นดอกบัว (เห็นผิดเป็นชอบ)
เขาเป็นทาสสุรา (ติดเหล้า)
รอยยิ้มพิมพ์ใจของเขาทำให้ฉันรู้สึกประทับใจมาก (ยิ้มประทับใจ)
รูปร่างทรงขึ้ก้าง (ผอมมาก)
ทำหน้าเฉยเป็นรูปปั้น (นิ่งเฉย ไม่แสดงความรู้สึกใดๆ)
เขาเป็นเกราะกันภัยให้ฉัน (เครื่องป้องกันภัย)







ป.๕ เล่ม ๑ หน้า ๑๓๒
ข้อความบางตอนจะต้องอ้างเหตุผลให้ผู้อ่านเห็นคล้อยตาม
อ่านและสังเกต
	ถ้าเป็นท่านปุญฺญธมฺโมก็จะดี เพราะคนทั้งเมืองนับถือเลื่อมใสท่านมาก
อาเกี่ยวข้าวอยู่ใกล้ๆ พี่แฉล้มคนงามนั่นเองแหละ จึงยิ้มอิ่มอกอิ่มใจ
เขาคงน่ารักขึ้นมากเพราะรู้จักยิ้ม
เห็นใครยิ้มแย้มก็อย่าเพิ่งสรุปว่าเป็นคนไว้วางใจได้เสมอไปเพราะมนุษย์ประเภทหน้าเนื้อใจเสือก็มี

ข้อความที่เขียนเพื่อประกาศโฆษณา ต้องพยายามอ้างเหตุผลให้คนอ่านเชื่อถือและเลื่อมใสศรัทธา เวลาอ่านจึงต้องคิดให้ดีว่าจริงหรือไม่จริง เชื่อได้หรือไม่
อ่านและคิด
๘.๑  “ผู้ต้องหาล่องหน”
         ล่องหน แปลว่า หายตัว ในที่นี้ถ้าหมายความว่าผู้ต้องหาหายตัวได้ จริงหรือไม่จริง เชื่อถือได้
         หรือไม่ เพราะเหตุใด
	๘.๒  “พบยาวิเศษแก้โรคสารพัดนึก” เป็นโรคอะไรแก้ได้ทั้งนั้น คนแก่กินจะกลับเป็นหนุ่ม
                คนหนุ่มสาวกินจะสวยยิ่งกว่าดารา”
	          จริงหรือไม่จริง เชื่อถือได้หรือไม่ เพราะเหตุใด










ป.๕ เล่ม ๑ หน้า ๑๓๓
คำประพันธ์ในหนังสือเรียน
ชั้นประถมศึกษาปีที่ ๕ เล่ม ๑
บทที่ 	๑	ทุ่ม – โมง จากนิทานโบราณคดี พระนิพนธ์ของสมเด็จพระเจ้าบรมวงศ์เธอ
กรมพระยาดำรงราชานุภาพ
บทที่	 ๒	จำกับจด จากฌคลงกลอนของครูเทพ
บทที่ 	๕	จากเรื่องพระอภัยมณี ของสุนทรภู่
บทที่ 	๗	น้ำบ่อน้อย จากเรื่องรามเกียรติ พระราชนิพนธ์ในรัชกาลที่ ๑
บทที่ 	๙	เพลงเกี่ยวข้าว บทประพันธ์ของ นางรัชนี ศรีไพรวรรณ
บทที่ 	๑๐ 	นิ้มพิมพ์ใจ จากมหานิยม ในหนังสือแสงธรรม ของมูลนิธิ ก.ศ.ม.


















ป.๕ เล่ม ๑ หน้า ๑๓๔
หนังสืออ่านนอกเวลา
	หนังสือส่วนนี้เป็นส่วนที่ให้นักเรียนอ่านนอกเวลาเรียน นักเรียนจะใช้เวลาว่างตอนใดอ่านก็ได้ จะอ่านจบในคราวเดียวหรืออ่านหลายครั้งจึงจบก็ได้ เมื่ออ่านจบแล้วให้ทำกิจกรรมท้ายเรื่องด้วย
	การให้นักเรียนอ่านหนังสือนอกเวลานี้ก็เพื่อให้ได้อ่านเรื่องที่สนุกสนานเพิ่มเติมจากหนังสือเรียน นักเรียนจะได้มีความรู้กว้างขวางยิ่งขึ้นกว่าเดิม และฝึกฝนตนเองให้สนใจอ่านหนังสืออยู่เสมอ แม้เมื่อการศึกษาเล่าเรียนในโรงเรียนเสร็จสิ่นไปแล้วก็จะได้มีนิสัยรักการอ่านติดตัวอยู่ เพราะการอ่านทำให้มีความรู้ ความคิด มีความเฉลียวฉลาด ทันต่อเหตุการณ์ต่างๆ ทำให้ตนเองมีความเจริญก้าวหน้าขึ้นตามลำดับ นักเรียนจึงต้องฝึกฝนตนเองให้รักการอ่านจนติดเป็นนิสัย



















ป.๕ เล่ม ๑ หน้า ๑๓๕
นกกระจาบ
บทนำเรื่อง
	เรื่องนกกระจาบนี้นำมาจากสรรพสิทธิ์ชาดก ซึ่งเป็นนิทานเรื่องที่ ๔๐ ในปัญญาสชาดก สมเด็จพระเจ้าบรมวงศ์เธอ กรมพระยาดำรงราชานุภาพทรงให้คำอธิบายว่า “ปัญญาสชาดกเป็นนิทานเก่าแก่ที่เล่ากันในเมืองไทยแต่โบราณ มีทั้งหมด ๕๐ เรื่อง พระสงฆ์ชาวเชียงใหม่รวบรวมแต่งเป็นชาดกไว้ โดยเจตนาจะบำรุงพระศานาให้ถาวร นิทานในปัญญาสชาดกเป็นนิทานที่คนไทยรู้จักกันดีหลายเรื่อง เช่น พระสุธนนางมโนราห์ สังข์ทอง รถเสน เป็นต้น”
	เชื่อว่าปัญญาสชาดกนี้เป็นเรื่องราวของพระพุทธเจ้าในชาติต่างๆ ก่อนจะมาประสูติเป็นพระเจ้าสิบชาติ คนโบราณนิยมนำมาเล่าเพื่อให้ผู้ฟังเห็นผลของการกระทำความดีความชั่ว เป็นคติสินใจให้คนปฏิบัติชอบเสมอมา
คำแนะนำในการอ่าน
นักเรียนควรอ่านในใจหนึ่งครั้งก่อนเพื่อหาคำยากและจับใจความ
นำคำที่นักเรียนคิดว่ายากทั้งหมดมาศึกษา หาคำอ่าน ความหมาย โดยดูจากพจนานุกรมหรือถามครู
อ่านในใจอีกครั้งหนึ่งเพื่อจับใจความสำคัญ
ทุกครั้งที่อ่าน พยายามอ่านให้เร็วขึ้นตามลำดับ
ฝึกอ่านออกเสียงด้วยตนเอง เพื่อฝึกออกเสียงคำยาก คำควบกล้ำ การเว้นจังหวะวรรคตอน










ป.๕ เล่ม ๑ หน้า ๑๓๖
นกกระจาบ
	ใรครั้งก่อนมีนกกระจาบผัวเมียคู่หนึ่งทำรังอยู่ที่ต้นไม้ใหญ่ชายป่า ต่อมาไม่นานนกทั้งสองก็ให้กำเนิดลูกนกหลายตัว พ่อนกต้องออกไปหาอาหารมาป้อนลูกน้อยของมัน ให้แม่นกดูแลลูกนกอยู่ในรัง วันหนึ่งพ่อนกบินออกจากรังแต่เช้าตรู่เพื่อรีบไปหาอาหารมาให้ลูกเมีย มันบินมาถึงบึงใหญ่ซึ่งมีบัวหลายพันธุ์ ส่งกลิ่นหอมตลบไปทั่วบริเวณ ดิกบัวที่โตเต็มที่กำลังคลี่บานออกรับแสงอรุณของวันใหม่ พ่อนกกระจาบบินลงคลุกเคล้ากินเกสรบัวอย่างสำราญใจ จนแสงแดดแผดกล้าขึ้นทุกที





















ป.๕ เล่ม ๑ หน้า ๑๓๗
เป็นเวลาที่ดอกบัวหุบกลีบบัวค่อยๆ ห่อตัวเข้า พ่อนกกระจาบหลงเพลินกินเกสรอยู่จึงติดอยู่ในดอกบัวนั้น ไม่สามารถบินออกมาได้ทั้งๆ ที่เป็นห่วงลูกเมียว่าจะหิวและเป็นทุกข์ที่ตนไม่กลับรัง แต่ก็มิรู้ที่จะทำประการใด
	พระอาทิตย์ลับขอบฟ้าไปนานแล้ว อากาศค่อยเย็นลง ความมืดค่อยๆ ครอบคลุมไปทั่ว กลีบดอกบัวเริ่มขยายคลี่บานออกเพื่อรับความชุ่มฉ่ำของน้ำค้างแหงราตรีกาล พ่อนกกระจาบรีบกระเสือกกระสน






















ป.๕ เล่ม ๑ หน้า ๑๓๘
ออกจากดอกบัวอย่างรวดเร็ว มันบินอย่างสุดกำลังตรงไปยังที่ลูกเมียคอยอยู่ มันรู้สึกว่าช่างนานเหลือเกินกว่าจะมาถึงป่าที่อาศัยอยู่ ครั้นมาถึงมันก็ต้องตกใจแทบหมดแรง ป่าที่เคยเขียวชอุ่ม บัดนี้ถูกไฟป่าเผาไหมจนเหลือแต่ตอไม้มองเห็นตะคุ่มๆ บางแห่งยังมีควันไปคุกรุ่นบางแห่งแสงเพลิงยังลุกโชติช่วงอยู่ มันบินใกล้แสงเพลิงเข้าไปทุกทีแม้จะร้อนเท่าใดก็ยอมทน ขอให้ได้พบหน้าลูกเมียเท่านั้น พ้อนกเที่ยวสอดส่ายสายตามองหาต้นไม้ที่มันทำรังอยู่ แต่อนิจจาเหมือนใครมาปลิดชีวิตออกจากร่าง มันพบแต่ตอไม้ดำเกรียม ควันไฟยังไม่จางไปมากนัก แสดงว่าแสงเพลิงเพิ่งจะมอดจากตรงนี้ไปไม่นาน พ่อนกเที่ยวบินวนเวียนหา ปากก็ส่งเสียงร้องเรียกลูกเมียอยู่ตลอดเวลาจนรู้สึกเหนื่อยอ่อน แต่มันก็ไม่ละความพยายาม ความร้อนระอุของแสงเพลิงยังไม่เท่าความร้อนภายในใจของมัน ทั้งๆ ที่มันพยายามคิดว่าแม่นกคงพาลูกๆ หลบไปอยู่ที่อื่นได้
	ไม่นานนัก พ่อนกก็ได้ยินเสียงสะอื้นไห้ของเมียรัก มันรีบบินตามเสียงนั้นด้วยใจเป็นห่วง ในที่สุดก็พบแม่นกกระจาบเกาะตอไม้ร้องไห้อยู่ตัวเดียว แม่นกร้องไห้สะอึกสะอื้น พร้อมกับตัดพ้อต่อว่าพ่อนกว่ามัวไปหลงระเริงอยู่กับนางนกกระจาบตัวอื่น ทิ้งลูกทิ้งเมียไม่หลับมาดูแลเมื่อไฟไหม้ป่า ลำพังแต่นางตัวเดียวไม่สามารถช่วยลูกๆ ได้ ลูกต้องตายในกองไฟต่อหน้าต่อตา แม้ว่าพ่อนกกระจาบจะพยายามเล่าความจริงให้ฟังอย่างไร นางก็ไม่ฟัง ร่ำไห้ด้วยความเสียใจที่ลูกต้องมาตายจากไป และด้วยความแค้นใจเพราะคิดว่าพ่อนกลิมเมียไปหาความสุข













ป.๕ เล่ม ๑ หน้า ๑๓๙
กับนางนกตัวอื่น นางจึงอธิษฐานว่า ชาติหน้าขอให้นางได้เกิดเป็นหญิงและจะไม่พูดกับผู้ชายคนใดเลย แล้วนางก็บินเข้ากองไฟตายอยู่ตนงนั้นเอง สุดปัญญาที่พ่อนกกระจาบจะขัดขวางไว้ได้ทัน พ่อนกกระจาบโศกเศร้าเสียใจมากที่นางนกเข้าใจผิด และตนไม่อาจกลับมาปกป้องภยันตรายให้ลูกเมียได้ พ่อนกจึงอธิษฐานตามนางนกว่า ขอให้ได้เกิดเป็นคู่ครองกับนางทุกชาติไป แม้ว่านางจะไม่พูดกับชายใดก็ขอให้พูดกับตน แล้วพ่อนกก็บินเข้ากองไฟตายตามนางนกกระจาบไป
	ด้วยผลกรรมที่นกกระจาบคู่รี้กระทำร่วมกันมา พ่อนกจึงมาเกิดเป็นพระสรรพสิทธิ์ โอรสพระเจ้าวิชัยราชและนางอุบลเทวีผู้ครองเมือ




















ป.๕ เล่ม ๑ หน้า ๑๔๐
ดิลกนคร พระสรรพสิทธิ์มีลักษณะงดงามและมีความเฉลียวฉลาดทั้งยังมีสติปัญญาเป็นเลิศ จึงเป็นที่รักใคร่ของพระบิดา พระมารดาและบุคคลทั่วไปยิ่งนัก พระสรรพสิทธิ์มีพี่เลี้ยงคนหนึ่งอยู่ในวัยไล่เลี่ยกัน ซึ่งเป็นที่โปรดปรานชองพระสรรพสิทธิ์มาก แม้ว่าจะมีฐานะต่ำกว่าก็ถือเป็นเพื่อนสนิท เที่ยวเล่นกันมาตั้งแต่เด็ก  ครั้นเมื่อเติบโตขึ้นจะศึกษาเล่าเรียนให้มีวิชาความรู้สมกับเป็นโอรสกษัตริย์ เพื่อมาปกครองบ้านเมืองต่อไปภายภาคหน้า พระสรรพสิทธิ์พร้อมด้วยพี่เลี้ยงจึงเดินทางไปศึกษาวิชากับพระฤาษีที่เมืองตักศิลา
	ทั้งสองได้ศึกษาเล่าเรียนด้วยกันและฝึกฝนวิชาต่างๆ จนชำนาญ ในขั้นสุดท้ายพระฤาษีได้สอนวิชาถอดใจให้ด้วย ผู้เรียนวิชานี้จน




















ป.๕ เล่ม ๑ หน้า ๑๔๑
เชี่ยวชาญแล้ว จะสามารถถอดหัวใจตนเองไปใส่ในสิ่งของ ร่างคนหรือสัตว์ที่ตายแล้ว ทำให้ของหรือร่างนั้นมีชีวิตเหมือนเจ้าของหัวใจที่เข้าไปสิงอยู่ พระสรรพสิทธิ์และพี่เลี้ยงเรียนวิชาถอดหัวใจจาพพระฤาษีแล้ว ก็คงอยู่ปรนนิบัติรับใช้ฤาษีอยู่ที่เมืองตักศิลานั่นเอง
	ในครั้งนั้นที่เมืองพาราณสี พระเจ้าพรหมทัตมีพระธิดาองค์หนึ่ง ซื่อนางสุวรรณเกสร มีสิริโฉมงดงามมากจนเป็นที่เลื่องลือไปทั่ว แต่นางมีลักษณะพิเศษต่างไปกว่าสตรีทั่วไป คือนางจะไม่พูดกับบุรุษใดเลย แม้แต่พระเจ้าพรหมทัตผู้เป็นพระบิดา ไม่ว่าพระมารดาจะขอร้องสักเท่าใด นางก็คงปฏิบัติอยู่เช่นนั้น และอ้างว่าเป็นกรรมของนางเองที่ได้ยินเสียงบุรุษและวจะมีอาการคลื่นเหียนวิงเวียนไม่สบาย พระเจ้าพรหมทัตจึงสร้างปราสาทให้นางสุวรรณเกสรประทับต่างหาก และจัดข้าราชบริพารซึ่งเป็นสตรีล้วนๆ คอยปรนนิบัติรับใช้ ทำให้นางสุวรรณเกสรมีความสุขมาก แม้ว่านางจะประทับอยู่แต่ในปราสาท ชื่อเสียงความงามของนางก็ยังเป็นที่รู้จักทั่วไป

















ป.๕ เล่ม ๑ หน้า ๑๔๒
	ครั้นนางสุวรรณเกสรเจริญวัยขึ้น ควรจะมีคู่ครอง นางก็ยังไม่ยอมพูดกับชายใด พระเจ้าพรหมทัตเป็นทุกข์มาก เกรงว่าพระธิดาจะไม่ยอมอภิเษกสมรส จึงประกาศให้เจ้าชายเมืองต่างๆ เข้ามาแสดงความสามารถชักชวนให้พระธิดายอมพูดด้วย ถ้าพระธิดาพูดกับเจ้าชายองค์ใด ก็จะอภิเษกสมรสให้ และจะยกบ้านเมืองให้ปกครองในภายภาคหน้าด้วย มีเจ้าชายจากเมืองต่างๆ มากมายที่ได้ยินกิตติศัพท์ความงามของนางสุวรรณเกสรเดินทางเข้ามาในเมืองพาราณสี เจ้าชายแต่ละองค์ใช้วิธีการต่างๆ ที่จะทำให้นางสุวรรณเกสรพูดด้วย แต่ก็ไม่มีเจ้าชายองค์ใดทำได้สำเร็จ แม้กระทั่งบรรดาชายหนุ่มทั้งหลายในเมืองพาราณสีและเมืองใกล้เคียงก็ไม่สามารถทำให้พระธิดายอมพูดด้วยเช่นกัน
	พระเจ้าพรหมทัตและพระมเหสีวิตกกังวลในเรื่องนี้มาก แต่ก็ไม่รู้ที่จะทำประการใด บรรดาเสนาอำมาตย์ก็พลอยไม่มีความสุขไปด้วย ต่างก็ช่วยกันคิดหาวิธีที่จะทำให้พระธิดายอมพูดกับบุรุษ อำมาตย์ผู้หนึ่งรู้มาว่า ยังมีเจ้าชายอีกองค์หนึ่งคือพระสรรพสิทธิ์เรียนวิชาอยู่กับฤาษีที่เมืองตักศิลา ยังไม่กลับบ้านเมือง ควรจะให้เข้ามาทดลองความสามารถ จึงนำความนี้กราบทูลพระเจ้าพรหมทัต พระเจ้าพรหมทัตมีความยินดีมากจึงให้ทหารไปเชิญพระสรรพสิทธิ์เข้ามาเฝ้าดดยเร็ว พระสรรพสิทธิ์กับพี่เลี้ยงจึงเข้าเฝ้าพระเจ้าพรหมทัต และทราบเรื่องแล้วก็ทูลพระเจ้าพรหมทัตว่า ขออยู่เพียงหน้าประตูห้องบรรทมของพระธิดาเท่านั้น ถ้าพระธิดาพูดด้วยเมื่อใด ก็ขอให้พนักงานประโคมดนตรีขึ้นพร้อมกัน พระเจ้าพรหมทัตก็โปรดให้เป็นไปตามข้อตกลง












ป.๕ เล่ม ๑ หน้า ๑๔๔
	ในยามแรกของคืนนั้น พระสรรพสิทธิ์ให้พี่เลี้ยงถอดหัวใจใส่ไว้ที่ประตูห้องบรรทม โดอเอาร่างของพี่เลี้ยงไปซ่อนไว้ที่อื่นก่อน และวพระสรรพสิทธิ์ก็เข้าไปอยู่ใกล้ๆ ประตู และพูดสนทนากับหัวใจของพี่เลี้ยงที่ประตู นางสุวรรณเกสรไม่ทราบความจริงจึงแปลกใจมากที่เห็นบุรุษรูปงามพูดคุยกับประตูได้ และสงสัยว่าประตูคุยได้อย่างไร จึงตั้งใจฟังเรื่องที่บุรุษผู้นั้นคุยกับประตูโดยไม่รูพระองค์ พระสรรพสิทธิ์ขอให้ประตูเล่าเรื่องต่างๆ ให้ฟัง ประตูตอบว่า
	“หม่อมฉันเป็นเพียงประตู ไม่เคยได้พบเห็นสิ่งใด ขอให้พระองค์ทรงเล่าให้หม่อมฉันฟังดีกว่าพระเจ้าค่ะ” พระสรรพสิทิ์จึงเล่านิทานเรื่องหนึ่งให้ประตูฟังว่า
	ครั้งหนึ่งมีชายหนุ่มสี่คนเป็นเพื่อนกัน คนหนึ่งมีความรู้ทางทำนายโชคชะตาและเหตุการณ์ต่างๆ อีกคนหนึ่งเป็นนักแม่นธนู อีกคนหนึ่งเป็นนักประดาน้ำ และคนที่สี่สามารถชุบชีวิตคนตายให้ฟื้นขึ้นมาได้  วันหนึ่งชายหนุ่มทั้งสี่คนเดินเที่ยวมาด้วยกันจนเหนื่อย จึงหยุดนั่งพักใต้ร่มไม้ริมแม่น้ำ ชายคนหนึ่งพูดขึ้นว่า “วันนี้จะมีเหตุการณ์อะไรเกิดขึ้นบ้างนะ” ชายที่เป็นหมอดูจึงจับยามสามตาดูแล้วก็บอกว่า “วันนี้จะมีพญานกคาบหญิงสาวผ่านมา” ทันใดนั้นก็มีนกอินทรีคาบหญิงสาวบินผ่านมาจริงๆ ชายหนุ่มผู้แม่นธนูยิงนกตัวนั้นได้ หญิงสาวจึงหลุดจากปากนกตกลงไปในน้ำ ชายนักประดาน้ำก็ลงดำน้ำค้นหานางและอุ้มนางขึ้นมา แต่ปรากฏว่านางสิ้นชีวิตเสียแล้ว ชายหนุ่มผู้มีความรู้ทางชุบชีวิตคนก็ร่ายเวทมนตร์ ชุบชีวิตหญิงสาวผู้นั้นให้ฟื้นขึ้นมา ชายหนุ่ม












ป.๕ เล่ม ๑ หน้า ๑๔๕
ทั้งสี่คนต่างพอใจหญิงสาวผู้นี้ อยากได้นางเป็นภรรยาของตน แล้วต่างก็อ้างว่าตนมีส่วนช่วยเหลือนางให้รอดชีวิตมาได้ เถียงกันอยู่เช่นนี้ ก็ไม่มีใครตัดสินได้ พระสรรพสิทธิ์จึงถามประตูว่า “ถ้าให้ท่านเป็นผู้ตัดสินท่านจะให้ชายหนุ่มคนใดได้นางเป็นภรรยา” ประตูแกล้งตอบไปว่า “นางควรเป็นภรรยาของชายที่เป็นหมอดู เพราะเป็นคนแรกที่รู้ว่าจะมีหญิงสาวผ่านมา” นางสุวรรณเกสรซึ่งได้ฟังเรื่องโดยตลอด ก็หลงกลพระสรรพสิทธิ์จึงพูดค้านว่า “หญิงผู้นั้นสมควรเป็นภรรยาของนักประดาน้ำเพราะชายนักประดาน้ำได้ถูกเนื้อต้องตัวนางแต่ผู้เดียว” ขณะนั้นพนักงานก็ประโคมดนตรีขึ้นพร้อมกัน
	ในยามที่สองพระสรรพสิทธิ์ย้ายหัวใจพี่เลี้ยงไปใส่ไว้ที่ชวาลาในห้องบรรทม และพูดคุยถามปัญหากับชวาลาอีก ทำให้นางสุวรรณเกสรแปลกใจที่ชวาลาก็พูดได้ จึงทรงตั้งใจฟังเรื่องราวที่พระสรรพสิทธิ์พูดเมื่อชวาลาแกล้งตอบปัญหาผิดๆ นางสุวรรณเกสรก็เผลอพระองค์คัดค้านขึ้นอีก เสียงประโคมดนตรีก็ดังขึ้นอีกครั้งหนึ่ง
	ในยามที่สามพระสรรพสิทธิ์ย้ายหัวใจพี่เลี้ยงไปไว้ที่ม่านทองในห้องบรรทม แล้วเล่าเรื่องให้ม่านตอบปัญหาอีก ม่านนั้นก็พูดได้และแกล้งตอบผิดๆ นางสุวรรณเกสรซ่งอยู่หลังม่านเผลอองค์ตอบปัญหา พนักงานได้ยินนางสุวรรณเกสรพูดก็ประโคมดนตรีขึ้นพร้อมกัน เสียงดนตรีทั้งสามครั้งทำให้พระเจ้าพรหมทัตและพระมเหสีพอใจยิ่งนักที่พระราชธิดาพูดกับพระสรรพสิทธิ์ ในวันรุ่งขึ้นจึงจัดพิธีอภิเษกสมรสพระสรรพสิทธิ์กับนางสุวรรณเกสร












ป.๕ เล่ม ๑ หน้า ๑๔๖
	พระสรรพสิทธิ์?และนางสุวรรณเกสรอยู่ร่วมกันฉันสามีภรรยาอย่างมีความสุข ส่วนพี่เลี้ยงก็โปรดให้อยู่ใกล้ชิกพระองค์เช่นแต่ก่อนโดยไม่มีใครรู้ว่าพระสรรพสิทธิ์และพี่เลี้ยงสามารถถอดหัวใจได้ วันหนึ่งพระสรรพสิทธิ์ชวนพี่เลี้ยงออกเที่ยวป่านอกเมืองพาราณสี พบซากเนื้อทรายที่เพิ่งตายใหม่ๆ อยู่ริมทาง ก็มีความคิดว่าถ้าพระองค์เป็นเนื้อทรายก็คงจะได้ท่องเที่ยวไปในป่าได้อย่างเพลิดเพลิน จึงพ฿ดกับพี่เลี้ยงว่า “เราจะถอดหัวใจใส่ร่างเนื้อทรายตัวนี้เพื่อจะได้ท่องเที่ยวไปได้สะดวก ขอให้ท่านรักษารูปกายของเราไว้ให้ดี อย่าให้ใครทำอันตรายได้ และรอเราอยู่ที่นี่ ไม่ทันพลบค่ำเราจะกลับมา” พี่เลี้ยงทูลตอบว่า





















ป.๕ เล่ม ๑ หน้า ๑๔๗
“พ่ะย่ะค่ะ หม่อมฉันจะรักษาไว้ด้วยชีวิตของหม่อมฉันเอง” พระสรรพสิทธิ์จึงถอดหัวใจใส่ร่างเนื้อทราย เนื้อทรายนั้นก็กลับฟื้นคืนชีวิตขึ้นใหม่วิ่งหายลับเข้าไปในป่า
	พี่เลี้ยงนั้นมีใจริษยาพระสรรพสิทธิ์อยู่แล้ว แม้ว่าจะได้รับความรัก ความไว้เนื้อเชื่อใจจากพระสรรพสิทธิ์สักเท่าใด ก็มิได้ทำให้พี่เลี้ยงสำนึกในความเมตตานั้น พระสรรพสิทธิ์มิได้ทรงรู้พระองค์เลยว่า ได้เลี้ยงงูพิษเอาไว้ มันพร้อมที่จะลอบกัดอยู่ทุกเวลาที่มีโอกาส พระองค์ให้ความรักถือเป็นเพื่อนสนิท ให้เรียนวิชาด้วยกัน เมื่อมีความทุกข์ก็ปรึกษาหารือด้วย เมื่อมีความสุขก็โปรดให้มาอยู่ใกล้ชิด แทนที่พี่เลี้ยงจะรู้สึกตัวกลับมีใจฮึกเหิม มักใหญ่ใฝ่สูง อยากได้ทุกสิ่งทุกอย่างที่พระสรรพสิทธิ์ครอบครองอยู่ โดยเฉพาะพระมเหสีและราชสมบัติ เมื่อมีโอกาสดีเช่นนี้ พี่เลี้ยงทรยศจึงถอดหัวใจตนเองเข้าสิงในร่างพระสรรพสิทธิ์ที่ตนเฝ้าอยู่ทันที และทำลายร่างเดินของตนเสียสิ้น ต่อไปนี้จะไม่มีพี่เลี้ยงอีก จะมีแต่พระสรรพสิทธิ์ที่มีหัวใจชั่วร้ายของพี่เลี้ยงอยู่เท่านั้น พระสรรพสิทธิ์ปลอมจึงรีบเดินทางกลับเข้าวังโดยไม่มีใครสงสัย นอกจากนางสุวรรณเกสรซึ่งฉลาดและช่างสังเกต จึงลองถามว่า “เหตุไฉนพระองคฺจึงเสด็จกลับมาเพียงลำพังเพคะ” พระสรรพสิทธิ์ปลอมใช้อุบายตอบไปว่า “เจ้าพี่เลี้ยงมันทรยศจะฆ่าพี่ แต่พี่รู้ตัวเสียก่อนเลยฆ่ามันเสีย ทิ้งศพไว้ที่ชายป่าโน้น” เหตุผลของพระสรรพสิทธิ์ปลอมกลับทำให้นางสุวรรณเกสรแคลงใจ เพราะรู้ว่าพระสรรพสิทธิ์มีความรักใคร่เมตตาพี่เลี้ยงมาก พระองค์จะฆ่าได้อย่างไร น่าจะ













ป.๕ เล่ม ๑ หน้า ๑๔๘
นำตัวมาลงโทษเสียมากกว่า ทั้งกิริยาอาการที่แสดงออกก็ไม่เหมือนพระสวามี ทำให้นางไม่ไว้ใจ พยายามพูดจาบ่ายเบี่ยงไม่ยอมให้พระสรรพสิทธิ์ปลอมอยู่ใกล้ และอธิษฐานว่า ถ้าไม่ใช่พระสรรพสิทธิ์ก็ขออย่าให้เข้าใกล้นางได้ พระสรรพสิทธิ์ปลอมนั้นก็รู้สึกว่า เมื่อเข้าใกล้นางสุวรรณเกสรเมื่อใดก็รู้สึกร้อนมากจนทนไม่ได้ จึงเลี่ยงไปอยู่เสีห่างๆ
	ฝ่ายพระสรรพสิทธิ์เมื่อถอดหัวใจไปใส่ซากเนื้อทรายแล้วก็ได้ท่องเที่ยวไปในป่าอย่างสนุกสนานจนเย็น จึงกลับมาหาพี่เลี้ยง ได้พบแต่ร่างพี่เลี้ยงที่ถูกทำลายแล้วก็เข้าใจความโดยตลอด บังเกิดความเสียใจยิ่งนัก เสียแรงที่พระองค์ได้ไว้วางใจเป็นเพื่อนเล่นกันมาแต่เล็กแต่น้อย กลับมาคิดทรยศเสียได้ ในคืนนั้นพระสรรพสิทธิ์ในร่างเนื้อทรายจึงต้องอาศัยอยู่ในป่า
	จนรุ่งเช้าจึงออกจากป่าเข้ามายังหมู่บ้านแห้งหนึ่งของเมืองพาราณสี ได้มาพยซากนกแก้วอยู่ริมรั้วบ้านชาวไร่ พระสรรพสิทธิ์จึงถอดหัวใจเข้าอาศัยในร่างนกแก้ว เพื่อจะได้เข้าเมืองโดยไม่มีใครสงสัย
	นกแก้วบินมาถึงหน้าต่างห้องบรรทมก็เห็นนางสัวรรณเกสรมีท่าทีเศร้าหมองอยู่ตามลำพัง ทำให้รู้สึกสงสารยิงนัก จึงร้องทักและเล่าความจริงให้ฟัง นางสุวรรณเกสรมีความปิติยินดีที่ได้พบพระสวามีอีก ทั้งสองช่วยกันคิดหาทางให้พระสรรพสิทธิ์กลับเข้าสู่ร่างเดิมให้จงได้ ในที่สุดก็คิดอุบายได้สำเร็จ นางสุวรรณเกสรพูดจาหว่าล้อมให้พระสรรพสิทธิ์ปลอมแสดงวิชาถอดหัวใจให้ชาวเมืองได้เห็นความสามารถเป็นการเพิ่มพูนพระบารมี พระสรรพสิทธิ์ปลอมก็หลงกลอละอยาก












ป.๕ เล่ม ๑ หน้า ๑๔๙
โอ้อวดความสามารถอยู่แล้ว จึงรับคำด้วยความยินดี และให้เสนาประกาศเชิญชาวเมืองมาชมการแสดงของพระองค์
	วันรุ่งขึ้นชาวเมืองต่างพากันมาชมพระสรรพสิทธิ์ถอดหัวใจกันอย่างเนืองแน่น พระสรรพสิทธิ์ปลอมและนางสุวรรณเกสรก็เข้าไปนั่งในพลับพลาที่เตรียมไว้ ส่วนพระสรรพสิทธิ์ตัวจริงในร่างนกแก้วแอบอยู่บริเวณพลับพลานั้นโดยไม่มีใครสงสัย เมื่อทหารนำเอาร่างแพะที่เพิ่งตายใหม่ๆ มาวางไว้หน้าพลับพลา พระสรรพสิทธิ์ปลอมกระหยิ่มยิ้มย่องด้วยความลำพองใจว่า การแสดงความสามารถครั้งนี้จะทำให้ประชาชนเกิดความเลื่อมใส และนางสุวรรณเกสรคงรักตนมากขึ้น จึง




















ป.๕ เล่ม ๑ หน้า ๑๕๐
ไม่รอช้า ทำพิธีถอดหัวใจเข้าสิงร่างแพะทันที แพะที่ตายแล้วก็ลุกขึ้นกระโดโลดเต้นและพูดได้เหมือนคน ชาวเมืองส่งเสียงร้องอื้ออึงด้วยความแปลกใจและนิยมชมชื่น เสียงโห่ร้องของประชาชนยิ่งทำให้พี่เลี้ยงในร่างแพะเกิดความคึกคะนองลำพองใจมากขึ้น จนลืมร่างพระสรรพสิทธิ์บนพลับพลา เวลานั้นพระสรรพสิทธิ์ตัวจริงได้ถอดหัวใจจากร่างนกแก้วเข้าสู่ร่างของพระองค์ทันที แล้วแกล้งอยู่นิ่งๆ ชาวเมืองจะได้ไม่สงสัย ทันใดนั้นทหารก็ฆ่าพี่เลี้ยงในร่างแพะตายก่อนจะทันรู้ตัวตามอุบายของพระสรรพสิทธิ์และนางสุวรรณเกสร ชาวเมืองที่ดูอยู่นั้นคิดว่าพระสรรพสิทธิ์กลับเข้าร่างเดิมแล้ว ต่างส่งเสียงถวายพระพรด้วยความ





















ป.๕ เล่ม ๑ หน้า ๑๕๑
ชื่นชมยินดี
	พระสรรพสิทธิ์และนางสุวรรณเกสรจึงครองสุขด้วยกันสืบมา

คำที่ควรศึกษา
แสงอรุณ		แสงขาวเรืองๆ หรือแดงของพระอาทิตย์ เวลาเช้า
กระเสือกกระสน		ดิ้นรนไป
ระอุ				ร้อนรุ่ม สุกทั่ว
สิริโฉม				รูปร่างงดงาม
อำมาตย์				ข้าราชการ ข้าเฝ้า
ประโคม			ทำเพลงดนตรีให้ครึกครื้น
ประดาน้ำ		ผู้ชำนาญในการดำน้ำ
ชวาลา				ตะเกียง

กิจกรรม
หาความหมายและคำอ่านของคำที่นักเรียนคิกว่ายากในบทประมาณ ๒๐ คำ
ศึกษาหรืออภิปรายกลุ่มคำบางคำ เช่น จับยามสามตา	ตัดพ้อต่อว่า	สอดส่ายสายตา ฯลฯ
ผลัดกันอ่านตอนที่ชอบให้เพื่อนฟัง
ช่วยกันอภิปรายปัญหาต่อไปนี้ตามเหตุผลในนื้อเรื่อง แล้วสรุปผลการอภิปรายไว้อย่างสั้นๆ








ป.๕ เล่ม ๑ หน้า ๑๕๒
๔.๑	พ่อนกกระจาบเป็นผู้ผิดหรือไม้ที่ลูกๆ ต้องตายไป
๔.๒	เป็นการสมควรหรือไม่ที่พี่เลี้ยงได้ศึกษาเล่าเรียนเช่นเดียวกับพระสรรพสิทธิ์ทุกอย่าง
๔.๓	นางสุวรรณเกสรสวยหรือไม่
๔.๔	เหตุใดท้าวพรหมทัตจึงอยากให้พระธิดาอภิเษกสมรส
๔.๕	จากนิทานที่พระสรรพสิทธิ์เล่า หญิงผู้นั้นควรเป็นภรรยาของชายคนใด
๔.๖	เป็นไปได้หรือไม่ที่สิ่งไม่มีชีวิตพูดได้ (ต้องการให้นักเรียนคิดถึงวิทยาการสมัยใหม่ที่ทำให้
	สิ่งต่างๆ มีเสียงพูดได้)
๔.๗	ทำไมพระสรรพสิทธิ์จึงไม่มีผู้ใดรู้ว่าพระองค์และพี่เลี้ยงถอดหัวใจได้
๔.๘	พระสรรพสิทธิ์ปลอมรู้สึกร้อนเมื่อเข้าใกล้นางสุวรรณเกสรจริงหรือไม่ (ต้องการให้นักเรียน
	คิดถึงหลักความจริงว่า เมื่อใดกระทำความผิดแล้วย่อมแพ้ภัยต่อตนเอง ไม่มีความสุข)
๔.๙	เหตุใดความสัมพันธ์ระหว่างพระสรรพสิทธิ์และพี่เลี้ยงจึงเปลี่ยนไป
๔.๑๐	เหตุใดพระสรรพสิทธิ์ตัวจริงจึงไม่แสดงตัวเมื่ออยู่บนพลับพลา
๔.๑๑	ลักษณะนิสัยตัวละครแต่ละตัวเป็นอย่างไร
เขียนเรียงความโดยเสรีเรื่อง “ถ้าฉันถอดหีวใจได้ ฉันจะ....”
ทำแบบฝึกหัดต่อไปนี้
	๖.๑	ตอบคำถามต่อไปนี้











ป.๕ เล่ม ๑ หน้า ๑๕๓
		๑)	เหตุใดพ่อนกจึงไม่กลับไปช่วยลูกเมีย
		๒)	ไฟไหม้ป่าเวลาใด
		๓)	เหตุใดแม่นกจึงฆ่าตัวตาย
		๔)	เหตุใดพระสรรพสิทธิ์ต้องไปเรียนวิชากับฤาษี
		๕)	เหตุใดท้าวพรหมทัตจึงตั้งรางวัลไว้สูงมากสำหรับผู้ที่พระธิดารับสั่งด้วย
		๖)	พระสรรพสิทธิ์ทำอย่างไร นางสุวรรณเกสรจึงพูด
		๗)	เหตุใดพระสรรพสิทธิ์จึงให้พี่เลี้ยงเฝ้ารูปกายของพระองค์ไว้
		๘)	เหตุใดพระสรรพสิทธิ์จึงเข้าสิงร่างนกแก้ว
		๙)	เหตุใดพี่เลี้ยงจึงคิดทรยศต่อพระสรรพสิทธิ์
		๑๐)	เหตุใดพระสรรพสิทธิ์ปลอมจึงยอมแสดงการถอดหัวใจให้ประชาชนดู
	๖.๒	ถ้าจะตั้งชื่อเรื่องนี้ไหม่ จะตั้งว่าอย่างไร
















ป.๕ เล่ม ๑ หน้า ๑๕๔
สังข์ทอง
ตอนเลือกคู่และหาเนื้อหาปลา
บทนำเรื่อง
	สังข์ทองเป็นนิทานเรื่องหนึ่งในปัญาสชาดก (นิทานชาดก ๕๐ เรื่อง) เรียกว่า “สุวรรณชาดก” คนแต่ก่อนเชื่อกันว่าเป็นเรื่องจริงและเล่าต่อกันมานาน  กวีได้นำเรื่องสังข์ทองมาแต่งเป็นบทละครเล่นตั้งแต่สมัย
กรุงศรีอยุธยาจนถึงสมัยรัตนโกสินทร์ เริ่มเรื่องตั้งแต่ตอนที่ ๑ กำเนิดพระสังข์ ตอนที่ ๒ ถ่วงพระสังข์ ตอนที่ ๓ นางพันธุรัตเลี้ยงพระสุงข์ ทั้ง ๓ ตอนนี้ไม่ทราบแน่ว่าใครแต่ง ตั้งแต่ตอนที่ ๔ พระสังข์หนีนางพันธุรัตไปจนจบตอนที่ ๙ นั้น ทราบแน่ชัดว่าพระบาทสมเด็จพระพุทธเลิศหล้านภาลัยทรงพระราชนิพนธ์ให้พวกละครหลวงเล่น และเป็นที่เลื่องลือว่าสนุกสนาน มีสำนวนโวหารไพเราะ
คำแนะนำในการอ่าน
อ่านในใจสักครั้งหนึ่งก่อน เพื่อหาคำยากและจับใจความ
นำคำที่นักเรียนคิดว่ายากมาศึกษา หาคำอ่านและความหมายโดยดูจากคำอธิบายศัพท์ท้ายบท หรือพจนานุกรม
อ่านในใจอย่างละเอียดอีกครั้งหนึ่งเพื่อจับใจความ
ฝึกอ่านออกเสียงร้อยแก้ว และร้อยกรองเป็นทำนองเสนาะ












ป.๕ เล่ม ๑ หน้า ๑๕๕
สังข์ทอง
	ความตอนนี้เล่าต่อจากตอนกำเนิดพระสังข์ ซึ่งในหนังสือเรียนภาษาไทยชั้นประถมศึกษาปีที่ ๔ ให้ชื่อว่า “ลูกน้อยหอยสังข์” เริ่มตั้งแต่นางจันทร์เทวีคลอดลูกออกมาเป็นหอยสังข์และถูกขับออกไปอยู่ปลายนา จนถึงพระสังข์ออกจากหอยสังข์ และนางจันทร์เทว่ทุบหอยสังข์แตก
	ข่าวพระสังข์กลายเป็นพระกุมารน้อยน่ารักเลื่องลือไปถึงวัง นางจันทาสนมเอกของท้าวยศวิมลผู้เป็นบิดาของพระสังข์ทราบความจึงทำเสน่ห์ให้ท้าวยศวิมลหลงใหล แล้วยุยงให้ฆ่าพระสังข์ แต่ด้วยเดชะบุญบารมีของพระสังข์ จะฆ่าฟันอย่างไร พระสังข์ก็ไม่เป็นอันตราย นางจันทาจึงให้เอาไปถ่วงน้ำเสีย ท้าวยศวิมลก็จำต้องให้นำพระสังข์ไปถ่วงน้ำ
	พญานาคเห็นพระสังข์ถูกถ่วงน้ำก็เกิดความสงสาร ครั้นจะเลี้ยงไว้ในเมืองบาดาลก็ไม่ได้  เพราะเป็นมนุษย์ จึงนำพระสังข์ใส่สำเภาทองส่งไปให้นางยักษ์พันธุรัตมเหสีของพญายักษ์ผู้เป็นสหายสนิทเลี้ยง เพราะนางพันธุรัตเป็นม่ายไม่มีบุตรธิดา และอยากได้บุตรบุญธรรม
	นางพันธุรัตรักพระสังข์มาก ระหว่างที่นางเลี้ยงดูพระสังข์นั้นนางแปลงตัวเป็นมนุษย์ และให้บรรดายักษ์ทั้งหลายแปลงตัวเป็นมนุษย์ด้วย นางเลี้ยงและดูแลเป็นอย่างดีจนกระทั้งพระสังข์มีชันษา ๑๕ ปี วันหนึ่งขณะที่นางออกไปเที่ยวหาสัตว์กินเป็นอาหาร พระสังข์ได้เที่ยว













ป.๕ เล่ม ๑ หน้า ๑๕๖
ดูรอบปราสาทพบกระดูกมนุษย์และสัตว์เกลื่อนกลาดก็ตกใจ นึกรู้ว่านางพันธุรัตเป็นยักษ์ และพระสังข์ยังพบบ่อสองบ่อ เมื่อเอานิ้วจุ่มลงไป บ่อหนึ่งทำให้นิ้วกลายเป็นสีเงิน อีกบ่อหนึ่งเป็นสีทอง เมื่อพระสังข์เข้าไปในปราสาทของนางพันธุรัตก็เห็นรูปเงาะและเกีอกแก้วจึงหยิบมาสวมใส่ และถือไม้เท้าด้วยก็ปรากฎว่าเหาะได้ พระสังข์ดีใจมากที่เห็นช่องทางจะไปตามหาพระมารดา
	ต่อมานางพันธุรัตจะออกป่าไปหากินอีก นางกำชับไม่ให้พระสังข์ไปเที่ยวที่ไหน แล้วก็ออกจากวังกลายร่างเป็นยักษ์เข้าป่าไป พระสังข์ได้โอกาสเหมาะจึงรีบลงชุบตัวในบ่อทองจนเป็นทองทั้งตัว แล้วขึ้นไป




















ป.๕ เล่ม ๑ หน้า ๑๕๗
บนปราสาทสวมรูปเงาะ เกือกแก้ว ถือไม้เท้า แม้จะสำนึกว่านางพันธุรัต มีบุญคุณต่อตนเป็นอันมากแต่ก็จำต้องออกไป เพราะจะต้องสืบหาพระมารดาให้พบ แล้วก็เหาะไป เมื่อนางพันธุรัตกลับจากป่าทราบว่าพระสุงข์เหาะหนีไปแล้วก็เรียกไพร่พลยักษ์ให้ออกติดตามพระสังข์ พระสังข์เหาะมาถึงภูเขาใหญ่ รู้ว่าหนีไม่พ้นจึงตั้งสัตย์อธิษฐานขอคุณพระมารดาช่วยให้พ้นอันตราย ถ้านางพันธุรัตตามมาทันก็อย่าให้ขึ้นมาบนเขาได้ นางพันธุรัตมาถึงเชิงเขา มองเห็นพระสังข์ก็ดีใจมาก ร้องเรียกให้ลงมาหา พระสังข์บอกนางว่า






















ป.๕ เล่ม ๑ หน้า ๑๕๘
	แม่เอยแม่เจ้า			เลี้ยงข้ามาแต่เยาว์จนใหญ่
พระคุณล้ำลบภพไตร			จะเปรียบด้วยสิ่งใดนั้นไม่มี
ใช่ลูกจะเคืองแค้นแสนเข็ญ		ด้วยความจำเป็นดอกจึงหนี
เหตุด้วยมารดาของข้านี้			ทุกข์ร้อนไน้ที่พึ่งพา
จะยากเย็นเป็นตายก็ไม่แจ้ง		จะไปสืบเสาะแสวงทุกแห่งหา
ครั้นจะบอกออกอรรถตามสัจจา		ก็คิดกลัวเกลือกว่ามิให้ไป
ลูกจึงลักรูปเงาะเหาะหนี			โทษผิดทั่งนี้เป็นข้อใหญ่
อย่าพิโรธโกรธขึงขัดใจ			ถึงไปไม่ช้าจะมาพลัน
	นางพันฑุรัตอ้อนวอนให้พระสังข์ลงมาพบนางก่อน พระสังข์กลีวนางจะทำอันตราย จึงไม่ลงไป นางยักษ์โศกเศร้าเสียใจเป็นอันมาก จนในที่สุดก็อกแตกตายอยู่ ณ เชิงเขานั้น ก่อนสิ้นใจนางได้เขียนมนตร์วิเศษสำหรับเรียกเนื้อเรียกปลาไว้ให้พระสังข์ที่หน้าผา มนตร์นี้เรียกว่า “มหาจินดามนตร์”
	พระสัข์เห็นนางพันธุรัตอกแตกตายก็ตกใจและเสียใจมาก รีบลงมาจากเขาเข้ากราบเท้าขอขมาโทษและร้องให้ด้วยความอาลัยรัก พอระงับความเศร้าโศกได้ก็สั่งให้ไพร่พลยักษ์เชิญศพนางพันธุรัตกลับคืนไปบ้านเมือง เมื่อท่องมนตร์วิเศษสำหรับเรียกเนื้อเรียกปลาจนจำได้ขึ้นใจแล้วจึงเหาะต่อไป
	พระสังข์เหาะมาถึงเมืองใหญ่เมืองหนึ่ง คิดว่าเป็นเมืองบิดาของตนจึงเหาะลงมายังพื้นดิน พระสังข์พักอยู่ที่เนินทรายปลายนา และเล่นหัวกับเด็กที่มาเลี้ยงวัวทุกวัน เพื่อสืบดูเรื่องราวของชาวเมืองนั้น











ป.๕ เล่ม ๑ หน้า ๑๕๙
จนทราบว่าเมืองนั้นชื่อเมืองสามล เจ้าเมืองชื่อท้าวสามล มเหสีชื่อนางมณฑาเทวี มีพระธิดาเจ็ดองค์ล้วนรูปโฉมงดงามทั้นนั้น องค์สุดท้องชื่อนางรจนาสวยงามกว่าบรรดาพี่ๆ พระธิดาทั้งเจ็ดยังไม่มีคู่ครอง พระสังข์จึงพักอยู่เพื่อสืบหาพระมารดาต่อไป
	ท้าวสามลต้องการให้พระธิดามีคู่ครองจึงปรึกษากับมเหสีว่า
	จงช่วยกันดำริตริตรองดู		จะหาคู่ให้ลูกปลูกฝัง
จะแบ่งปันข้าวของในท้องคลัง			ให้ครอบครองเวียงวังเห็นทันตา
จะจัดแจงแต่งตามอารมณ์เรา			เหมือนข่มเขาโคขืนให้กินหญ้า
กลัวเกลือกทั้งเจ็ดธิดา				มันจะไม่เสนหาก็มิรู้
ลางเนื้อชอบรางยาว่าไม่ได้			ปลูกเรือนตามใจผู้อยู่


















ป.๕ เล่ม ๑ หน้า ๑๖๐
คำบุราณท่านว่าไว้เป็นครู			พิเคราะห์ดูให้ต้องทำนองใน
พี่คิดจะประชุมให้พร้อมพรั่ง		กษัตริย์ร้อยเอ็ดหัวเมืองใหญ่
ให้บุตรีเราเลือกตามชอบใจ		เจ้าจะเห็นกระไรจงว่ามา
	ท้าวสามลประกาศแก่กษัตริย์ทั้งร้อยเอ็ดหัวเมืองให้ส่งโอรสที่ยังไม่อภืเษกสมรสมาให้พระธิดาทั้งเจ็ดองค์เลือกเป็นคู่ครอง ถ้าพระธิดาพอใจก็จัดการอภิเษกสมรสให้ และถ้าเขยคนใดดี มีความสามารถก็จะให้ครองเมืองสามลต่อไป
	บรรดาโอรสเจ้าเมืองทั้งหลายรู้ข่าวก็ตื่นเต้นดีใจมาก รีบเดินทางมาเมืองสามลทันที ต่างจัดแจงแต่งตัวประกวดประขันกันเต็มที่ เพื่อให้พระธิดาทั้งเจ็ดเลือก
	วันเลือกคู่ท้าวสามลชวนนางมณฆาแอบดูโอรสกษัตริย์ทั้งร้อยเอ็ด ดังคำกลอน
	เมื่อนั้น		ท้าวสามลยิ้มแย้มแจ่มใส
จึงชวนเมียรักร่วมใจ		ออกไปแย้มแกลแลดู
เห็นหน่อกษัตราที่มานั้น		หน้าตาคมสันขยันอยู่
คนข้างหลังลาดเลาเจ้าชู้		ตาหูชอบกลเจ้ามณฑา
คนโน้นรูปร่างกระจ้อยร่อย	หนุ่มน้อยน่ารักหนักหนา
คนนี้ที่ถัดกันลงมา		หน้าตาเป็นประมาณพานพอดี
โน่นแน่คนนั้นอยู่ชั้นล่าง		รูปร่างจ้ำม่ำดำมิดหมี
เห็นหรือไม่คนนั้นขันสิ้นดี	หน้าอกออกฝีประปราย










ป.๕ เล่ม ๑ หน้า ๑๖๒
ดูพลางทางสั่งเมียรัก			อย่าช้านักเลยเจ้าจะจวนสาย
จงเร่งรัดจัดแจงแต่งกาย			บุตรีโฉมฉายขึ้นมา
	นางมณฑาจึงพาพระธิดาทั้งเจ็ดไปแต่งองค์ทรงเครื่องดังคำกลอน
	แต่งตัวตั้งใจจะให้งาม	ขมิ้นใส่ส้มมะขามขัดสี
แล้วอาบน้ำชำระอินทรีย์			ทาแป้งสารภีรื่นรวย
กระจกตั้งคันฉ่องส่องเงา			ผิวพรรณผมเผ้างามสะลวย
ใส่น้ำมันกันกวดกระหมวดมวย		ผัดหน้าด้วยแป้งญวนเป็นนวลแตง
นุ่งผ้ายกอย่างต่างกัน			ช่อชั้นเชิงขายลายก้านแย่ง
สไบหน้าเจียดระบาดตาดทองแดง		เข็มขัดสายลายแทงประจำยาม
สร้อยนวมสวมสอดสังวาลวรรณ		 ดาบกุดั่นเรืองรองทองอร่าม
กำไลสวมเก้คู่ดูงาม			ใส่แหวนเพชรแวววามครามสอดซับ
ทรงกรอบพักตรพรรณรายพรายแพรว	กรรเจียกแก้วมณีสีสลับ
ใส่ตุ้มหูร้อยพลอยระยับ			ครั้นเสร็จสรรพขึ้นเฝ้าท้าวไท
	พระธิดาทั้งเจ็แต่งองค์เสร็จแล้ว ท้าวสามลก็ให้ไปเลือกคู่ พระธิดามีความอาย แต่ก็ทนอ้อนวอนพระบิดาไม่ได้ จึงจำใจไปเลือกคู่ ธิดาทั้งหกองค์ผู้พี่นั้นเลือได้โอรสกษัตริย์รูปงามทั้งหกองค์ ส่วนรจนาน้องสุดท้องนั้นไม่เลือกใครเลย ท้าวสามลต้องการให้ธิดาองค์เล็กได้อภิเษกสมรสพร้อมกับองค์อื่นๆ ในคราวเดียวกัน จึงป่าวร้องชาวเมืองทั้งแก่หนุ่มมาให้รจนาเลือกอีกครั้ง ชาวเมืองทั้งหลายต่างพากันดีใจ แต่งตัวโอ่อ่าพากันมาให้นางรจนาเลือก แต่นางก็ไม่เลือกใครอีก









ป.๕ เล่ม ๑ หน้า ๑๖๓
	ท้าวสามลโกรธมาก จึงถามอำมาตย์ว่า มีใครยังไม่มาให้นางรจนาเลือก
	อำมาตย์ทูลว่า เหลือแต่เงาะป่าอยู่ปลายนา หน้าตาผิดคนทั้งหลาย หัวหยิกยุ่ง ตัวลายคล้ายเสือปลา
	ด้วยบุพเพสันวาสของพระสังข์กับนางรจนา จึงบันดาลให้ท้าวสามลสั่งให้เสนาไปนำเจ้าเงาะมาให้นางเลือกดู
	เสนาทั้งหลายก็ออกไปจับตัวเจ้าเงาะ แม้หลอกล่อต่างๆ นานก็จับตัวไม่ได้ พวกเด็กเลี้ยงวัวเห็นเสนารุมฉุดกระชากลากตัวเพื่อนของตนก็โกรธ ดังคำกลอน




















ป.๕ เล่ม ๑ หน้า ๑๖๔
	บัดนั้น			ฝูงเด็กเลี้ยงโคน้อยใหญ่
เห็นคนกลุ้มรุมฉุดเงาะไพร		ชัดใจวิ่งพลางทางร้อง
จะเอาเงาะเขาไปทางไหนนั่น		ข่มเหงกันไม่บอกเราเจ้าของ
มิถูกอิฐหัวผ่าก็อย่าลอง			ไว้ไยไล่ถองให้แทบตาย
	บัดนั้น			เสนาฮึกฮ้กชักหวาย
เหม่เจ้าเหล่านี้หลังจะลาย			อย่าวุ่นวายอ้ายหัวเหาเต่าเล็น
รับสั่งให้เอาตัวอ้ายเงาะป่า		จะทอดพระเนตรหน้าตาไม่เคยเห็น
มันเป็นใบ้บ้าว่ายากเย็น			เอ็งรู้ใจได้เล่นกับมันมา
เคยอย่างไรจงบอกอย่าหลอกกัน		ให้ได้มันเข้าไปถวายหน้า
กูจะให้ขนมเข่งของทยา			กินอร่อยหนักหนาประสาจน
	บัดนั้น			ฝูงเด็กดีใจเสลือกสลน
ต่างชิงกันบอกออกลน			แต่เป็นคนแล้วอย่าฉุดให้เหนื่อยแรง
ถ้าขืนหยักเหยาเซ้าซี้			มันขัดใจจะหนึไปแอบแฝง
จงให้ไปเก็บดอกไม้แดง			มาผูกปลายไม้แกว่งแต่ไกลไกล
คอยวิ่งรอรอล่อเล่น			เงาะเห็นก็จะผลุนหมุนไล่
จะพาไปถึงวังได้ดังใจ			เอาขนมมาให้ข้าเถิดรา
	เสนาจึงล่าเจ้าเงาะเข้าไปในวังได้สำเร็จ เมื่อทาวสามลเห็นเงาะป่ารูปร่างชั่วช้าอัปลักษณ์น่าเกลียดน่ากลัวผิดคนธรรมดา ก็รับสั่งประชดนางรจนาให้ออกไปเลือกเจ้าเงาะ เทวดาดลใจให้นางรจนาอยากเห็นรูปร่างหน้าตาเจ้าเงาะ ลืมคำประชดของพระบิดาจึงชวนนางพี่เลี้ยงออกไป








ป.๕ เล่ม ๑ หน้า ๑๖๕
	ฝ่ายเจ้าเงาะเมื่อเห็นนางรจนาก็ถึงกับตะลึงในความงามของนาง จึงตั้งสัตย์อธิษฐาน ดังคำกลอน
	พระจึงตั้งจิตอธิษฐาน	แม้นบุญญาธิการเคยสมสอง
ขอให้ทรามสงวนนวลน้อง		เห็นรูปพี่เป็นทองต้องใจรัก
	นางรจนามองเห็นรูปที่แท้จริงของพระสังข์ ซึ่งซ่อนอยู่ภายในรูปเงาะป่า ดังคำกลอน
	เมื่อนั้น			รจนานารีมีศักดิ์
เทพไทอุปถัมภ์นำชัก			นงลักษณ์ดูเงาะเจาะจง
นางเห็นรูปสุวรรณอยู่ชั้นใน		รูปเงาะสวมไว้ให้คนหลง




















ป.๕ เล่ม ๑ หน้า ๑๖๖
ใครใครไม่เห็นรูปทรง			พระเป็นทองทั้งองค์อร่ามตา
ชะรอยบุญเราไซร้จึงได้เห็น		ต่อจะเป็นคู่ครองกระมังหนา
คิดพลางนางเสี่ยงมาลา			แม้ว่าเคยสมภิรมย์รัก
ขอให้พวงมาลัยนี้ไปต้อง			เจ้าเงาะรูปทองจงประจักษ์
เสี่ยงแล้วโฉมยงนงลักษณ์		ผินพักตรทิ้งพวงมาลัยไป
	ท้าวสามลเห็นรจนาเลือกเงาะเป็นคู่ครองดังนั้นก็เสียใจ และโกรธจัดถึงกับเป็นลม พอฟื้นขึ้นจึงไล่นางรจนาและเจ้าเงาะไปอยู่กระท่อมปลายนา




















ป.๕ เล่ม ๑ หน้า ๑๖๗
	ในคืนแรกที่ไปอยู่กระท่อมปลายนานั้น พระสังข์ถอดรูปเงาะออกซ่อนไว้ ปรากฏตัวจนิงให้นางรจนาเห็น พลางเล่าความเป็นมาให้นางฟังโดยตลอด เมื่อนางได้ทราบความโดยตลอดแล้ว ทั้งสองก็ครองรักกันด้วยความผาสุก ณ กระท่อมปลายนานั้น
	ฝ่ายเท้าสามลจึกถึงเจ้าเงาะขึ้นมาทีไร ก็ให้เจ็บแค้นยิ่งนัก คิดหาอุบายจะฆ่าเสียให้ตาย ในที่สุดจึงปรึกษากับเขยทั้งหกว่า จะให้ทุกคนรวมทั้งเจ้าเงาะไปหาปลามาคนละร้อยตัว ใครหาไม่ได้จะประหารชีวืตเสีย บรรดาหกเขยต่างกระหยิ่มยิ้มย่องเพราะตนมีบ่าวไพร่มาก จะต้องหาได้แน่นอน พอนางรจนาทราบก็ตกใจกลัวว่าพระสังข์จะได้รับอาญาบิดา
	พระสังข์จึงปลอบโยนไม่ให้วิตกเพราะคิดว่ามหาจินดามนตร์ที่นางพันธุรัตสอนไว้จะต้องสัมฤทธิผล
	พอรุ่งเช้าเจ้าเงาะก็สวมเกือกแก้วถือไม้เท้า ลานางรจนาเหาะไปที่ฝั่งน้ำทันที ครั้นถึงต้นไทรใหญ่ก็ถอดรูปเงาะซ่อนไว้ แล้วท่องมหาจินดามนตร์ ปลาทุกแห่งหนว่ายกันมาคลาคล่ำเต็มลำธารตรงหน้าพระสังข์นั้นเอง
	หกเขยกับบ่าวไพร่พากันลงเรือหาปลาแต่เช้าจนสายก็ไม่ได้ปลาสักตัว ดังคำกลอน
	พ้นด่านบ้านช่องล่องเลย		ถึงท้องคุ้งที่เคยมีมัจฉา
หกองค์ทรงแหทอดปลา				ลอยมาสองฟากลากเบ็ดราว












ป.๕ เล่ม ๑ หน้า ๑๖๘
	บ้างเอาลอบลงดักตักสวิง		ริมตลิ่งลากอวนอื้อฉาว
ติดแต่จรเข้อยู่เกรียวกราว				นายบ่าวต่าโกรธโทษกัน
แล้วพายเลียบริมฝั่งมาทั้งพวก			ถือฉมวกยืนคอยแทงหลั่น
บ้างลงเฝือกปิดคลองไว้สองชั้น			แล้วช่วยกันตีน้ำร่ำมา
	จนมาพบพระสังข์ทองนั่งอยู่ใต้ร่มไทรใหญ่ก็ไม่รู้จัก ต่างก็ตกใจกลัวพากันเข้าไปกราบไหว้ นึกว่าเป็นเทพารักษ์ และอ้อนวอนขอปลา พระสังข์ได้ที ขอแลกปลากับปลายจมูก ทั้งหกเขยจึงปรึกษาหารือกัน
	เมื่อนั้น				หกเชยได้ฟังนั่งปรึกษา
ชิชะเจ้าเล่ห์เทวดา				จะเอาปลาแลกปลายจมูกคน



















ป.๕ เล่ม ๑ หน้า ๑๖๙
	แมเชือดเสียเมียเห็นจมูกด้วน			จะทำกระบวนผินหลังนั่งบ่น
ของสำคัญหนักหนาเข้าตาจน				จะผ่อนปรนแก้ไขอย่างไรดี
บ้างว่าอย่าพักประดักประเดิด				ทนเจ็บเอาเถิดอย่าจู้จี้
หาปลาที่ไหนก็ไม่มี					อ้ายเงาะดีหาได้สิอายมัน
หกเขยรีรอท้อจิต						สุดคิดสุดที่จะผ่อนผัน
นั่งนิ่งก้มหน้าตฃดูตากัน					เชีอดเสียเห็นวันจะได้ไป
ต่างยอมพร้อมใจไม่กลัวเจ็บ				ฉวยได้มีดเหน็บของบ่าวไพร่
ยื่นให้เทวัญทันใด					ทอดถอนใจใหญ่ย่อท้อ
	เมื่อพระสังข์ได้ปลายจมูกของหกเขยแล้ว ก็แบ่งปลาตายให้คนละตัวสองตัว หกเขยไม่พอใจ แต่ไม่รู้จะทำอย่างไรจึงต้องพากันกลับไปพระสังข์จึงเอาหวายร้อยปลาล้วแต่ตัวโตๆ มากมาย แล้วกลับมาเล่าเรื่องให้นางรจยาฟัง และชวนนางเข้าไปในวังด้วย พวกหกเขยกลับมาถึงวังทีหลังเจ้าเงาะกับรจนา ท้าวสามลฌกรธมากที่หกเขยได้ปลามาคนละตัวสองตัว มิหน่ซ้ำจมูกยังแหว่งกลับมาอีกด้วย ห กเขยทั้งอายทั้งแค้นที่แพ้เจ้าเงาะ
	ด้วยความอาฆาตเคียดแค้น ท้าวสามลจึงหาอุบายใหม่ให้หกเขยและเจ้าเงาะไปหาเนื้อมาในวันพรุ่งนี้ ถ้าหาไม่ได้จะฆ่าเสีย
	นางรจนาเมื่อทราบเรื่องให้หาเนื้อก็ตกใจมาก พระสังข์ปลอบโยนไม่ให้วิตกกังวลเช่นเคย พอรุ่งขึ้นก็ออกไปที่ป่า ถอดรูปเงาะซ่อนไว้แล้วร่ายมหาจินดามนตร์ ฝูงเนิ้อทั้งละมั่ง กวาง ทราย สมัน ก็พากันออกมาอยู่ตรงหน้าเต็มไปหมด









ป.๕ เล่ม ๑ หน้า ๑๗๐
	ฝ่ายหกเขยรีบแต่งตัวออกป่ากับบ่าวไพร่ตั้งแต่เช้าจนสายก็ไม่พบเนื้อทรายสักตัวเดียว เที่ยวดั้นด้นมาจนถึงที่พระสังข์นั่งอยู่ พบฝูงเนื้อมากมายเห็นพระสังข์นั่งอยู่บนแท่นไม้ใต้ร่รังใหญ่ก็จำได้ ต่างก็สะดุ้งตกใจกลัว แต่จำใจเข้าไปกราบไหว้ เพื่อขอแบ่งเนื้อทราย คราวนี้พระสังข์ขอแลกเนื้อทรายกับใบหู หกเขยต่างก็จนใจ จำเป็นต้องยอมให้พระสังข์ตัดใบหูแล้วพระสังข์ก็ให้เนื้อคนละตัว
	พอหกเขยไปแล้วพระสังข์ก็สวมรูปเงาะ เอาไม้ท้าวทำคานหาบเนื้อ ๒๐ ตัวเหาะไป พอใกล้จะถึงวังก็ลงเดินเข้าไป หกเขยมาถึงทีหลังตามเคย ท้าวสามลแค้นใจมาก แต่ก็ทำอะไรไม่ได้ เพราะสงวารธิดาจะเป็ยม่าย จึงสั่งให้เสนาไล่เจ้าเงาะออกจากวัง เจ้าเงาะแกล้งอาละวาด ดังคำกลอน




















ป.๕ เล่ม ๑ หน้า ๑๗๑
มือจับอำมาตย์ข้างละคน			เอาหัวชนกันเล่นให้เห็นขัน
ทั้งสองร้องดิ้นอยู่ยันยัน			เจ้าเงาะหัวเราะงันชอบใจ
เห็นหกเขยทั้งหกทำงกเงิ่น		แกว่งไม้เท้าก้าวเดินเข้ามาใกล้
ยิ่งถอยยิ่งประชิดติดไป			ยิ่งวิ่งยิ่งไล่กระโชกมา
เห็นท้าวสามลอยู่บนเตียง			ก็ยืนเมียงเขม้นมองป้องหน้า
ขู่ตะคอกหลอกล้อพ่อตา			เงื้อนง้าทำทีจะตีรัน
แล้วจึงกลับไปหารจนาที่กระท่อมปลายนาและอยู่ด้วยกันอย่างมีความสุข




















ป.๕ เล่ม ๑ หน้า ๑๗๒
คำที่ควรศึกษา
กรรเจียก				จอนหู เครื่องประดับหูมีรูปเป็นกระหนก
กลัยา				นางงาม ในที่นี้หมายถึงนางมณฑา
แกล				หน้าต่าง
ข่มเขาโคขืนให้กลืนหญ้า		เป็นสำนวนไทย ใช้ในความหมายเปรียบเทียบเมื่อชายหรือหญิงใน
				ปกครองผู้ใหญ่ไม่ต้องการจะแต่งงานกับผู้ที่ผู้ใหญ่เห็นว่าเหมาะสม
				จะด้วยเหตุผลอะไรก็ตาม ผู้ใหญ่ก็บังคับใจชายหรือหญิงนั้น ตัวอย่าง
				“ถ้าเด็กมันไม่สมัครใจ ก็อย่าไปข่มเขาโคขืนให้กินหญ้าเลย”
ลางเนื้อชอบลางยา		เป็นสำนวนไทย หมายความว่า ต่างคนต่างชอบไม่เหมือนกัน
คันฉ่อง				กระจกเงา
ทยา				ของดี สำคัญ ต้องการ
				ตัวอย่าง กูจะให้ขนมของทยา กินอร่อยหนักหนาประสาจน
ทองกร				กำไลข้อมือ
คลาคล่ำ				ไปเป็นฝูงๆ
เคือง				โกรธ แค้น











ป.๕ เล่ม ๑ หน้า ๑๗๓
แค้น				เคือง  คับใจ  เข็ญใจ  เจ็บใจ
จัญไร				ชั่วช้า เลวทราม
เจียดระบาด				ผ้าคาดเอวชนิดหนึ่ง ม่ชายห้อยลงที่หน้าขา
ตาด				ชื่อผ้าชนิดหนึ่ง ทอด้วยไหมควบกับเงินแล่งหรือทองแล่งจำนวนเท่ากัน
ตาบ				เครื่องประดับคอหรืออกเป็นแผ่นๆ
กรอบพักตร์				เครื่องประดับหน้าผาก
แต่งองค์				แต่งตัว
ท้าวไท				ผู้เป็นใหญ่ พระเจ้าแผ่นดิน
พรรณราย				สีเลื่อมระยับ งามผุดผ่อง
ทอดพระเนตร			แลดู
เทพไท				เทวดา
เทวาอารักษ์				เทวดาผู้พิทักษ์รักษา
ทรามสงวน				น่าถนอม น่าหวงแหน
โทมนัส (โทม – มะ – นัด)		ความเสียใจ ความเป็นทุกข์ใจ
น้ำเนตร				น้ำตา
บารมี				ความดีที่บำเพ็ญมา
น้ำมันกันกวด			น้ำมันใส่ผม เพื่อให้ไรผมอยู่ตัวและทำให้มวยแน่น









ป.๕ เล่ม ๑ หน้า ๑๗๔
ปลูกเรือนต้องตามใจผู้อยู่		เป็นสำนวน หมายความว่า ทำอะไรต้องตามใจผู้ที่จะรับผลโดยตรง
แป้งสารภี				แป้งผสมเกสรดอกสารภี ทีเหลือง มีกลิ่นหอม ใช้ทาตัว
แป้งญวน				แป้งข้าวเจ้า ในที่นี้หมายถึงแป้งผัดหน้าที่ชาวญวนทำ
เผ้า				ผม
พระธิดา				ลูกสาว
พาน				หมายถึงเป็นหนุ่ม
ภพไตร				สามโลก หมายถึง โลกมนุษย์ สวรรค์ บาดาล
ผ้ายก				ผ้าไหมชนิดหนึ่ง ทอยกดอกเป็นลายเด่น
วิลาวัณย์				งามยิ่ง งามเลิศ
สร้อยนวม				สร้อยสวมคอ ทำด้วผ้า ติดเลื่อมแวววับ
สดับ				ฟัง
สไบ (สะ – ไบ)			ผ้าแถบ ผ้าห่มผู้หญิง
สังวาล				สร้อย เครื่องประดับชนิดหนึ่ง ใช้คล้องสะพายแล่ง
สัจจา				ความจริง












ป.๕ เล่ม ๑ หน้า ๑๗๕
เสลือกสลน (สะ – เหลือก – สะ – หลน)	เสือกสน ลนลาน
แสนเข็ญ					ลำบากมาก
หยักเหยา					จู้จี้ รบกวน
หัวเหาเต่าเล็น				เป็ยสำนวน หมายความว่า เป็นเด็กตัวเล็กๆ
อภิเษกสมรส				แต่งงาน
ออกอรรถ					ออกปาก พูด
เฝือก					เครื่องมือจับปลา ทำด้วยไม้ไผ่เป็นซี่ใช้กั้นน้ำดักปลา

กิจกรรม
หาคำอ่านและความหมายของคำที่ยังไม่ทราบความหมาย
อภิปรายความหมายชองกลุ่มคำบางคำ เช่น
	เคืองแค้นแสนเข็ญ
	หัวเหาเต่าเล็น
	ข่มเขาโคขืนให้กลืนหญ้า
	ปลูกเรือนต้องตามใจผู้อยู่
	ฯลฯ










ป.๕ เล่ม ๑ หน้า ๑๗๖
ผลัดกันอ่านตอนที่ชอบและเล่าให้เพื่อนฟัง
แบ่งกลุ่มอภิปรายปัญหาต่อไปนี้แล้วสรุปผลการอภิปรายอย่างสั่นๆ
๔.๑  เหตุใดนางจันทร์เทวีจึงทุบหอยสังข์
๔.๒  ชีวิตนางจันทร์เทวีที่บ้านป่า
๔.๓  พระสังข์มีบุญจริงหรือ
๔.๔  พญานาคพบพระสังข์อย่างไร
๔.๕  นางพันธุรัตเลี้ยงพระสังข์อย่างไร
๔.๖  ความรู้สึกของพระสังข์เมื่อทราบว่าแม่เลี้ยงเป็นยักษ์
๔.๗  ความกตัญญูของพระสังข์
๔.๘  ผลของมนตร์วิเศษ
๔.๙  ท้าวสามลกับพระธิดาทั้งเจ็ด
๔.๑๐ หกเขยหาปลา
๔.๑๑ หกเขยหาเนื้อ
๔.๑๒ นิสัยของตัวละครในเรื่อง
หาคำราชาศัพท์ในบทเรียนที่มีความหมายตรงกับคำต่อไปนี้
๕.๑  มารดา
๕.๒  ลูกชายพระเจ้าแผ่นดิน
๕.๓  ภรรยาพระเจ้าแผ่นดิน
๕.๔  ลูกสาวพระเจ้าแผ่นดิน
๕.๕  การแต่งงาน







ป.๕ เล่ม ๑ หน้า ๑๗๗
หาคำราชาศัพท์ในเรื่อง ๕ คำ แล้วนำมาแต่งเป็นประโยค คำละ ๑ ประโยค
ตอบคำถามต่อไปนี้
๗.๑  เหตุใดพระสังข์จึงไม่เป็นอันตรายเมื่อเสนาทำร้าย
๗.๒  การถ่วงน้ำเป็นผลดีแก่พระสังข์อย่างไร
๗.๓  พญานาคช่วยเหลือพระสังข์อย่างไร
๗.๔  เหตุใดนางพันธุรัตจึงรับพระสังข์ไปเลี้ยงเป็ยบุตรบุญธรรม
๗.๕  เหตุใดพระสังข์จึงได้ชื่อว่า “สังข์ทอง”
๗.๖  ถ้าพระสังข์ไม่หนีจากนางพันธุรัต เหตุการณ์จะเป็นอย่างไร
๗.๗  เหตุใดท้าวสามลจึงให่เจ็ดธิดาเลือกคู่ครอง
๗.๘  มนตร์วิเศษช่วยพระสังข์ทองได้อย่างไรบ้าง
๗.๙  เหตุใดท้าวสามลจึงไม่ชอบเจ้าเงาะ
๗.๑๐ ในเรื่องนี้นักเรียนชอบใครมากที่สุด เพราะเหตุใด
เขียนบทสนทนาตอนที่นักเรียนชอบมากที่สุดคนละ ๑ ตอน ๕ ประโยค
วาดภาพตัวละครแล้วเขียนคำอธิบายใต้ภาพตามความคิด หรือจะเขียนเฉพาะส่วนศรีษะไว้แสดงบทบาทสมมุติหรือแสดงละครก็ได้
ร่วมกันแสดงบทบาทสมมุติหรือแสดงละครโดยแบ่งกลุ่มแสดงเป็นตอนๆ











ป.๕ เล่ม ๑ หน้า ๑๗๘
ประมวลคำที่ควรศึกษา
ก
ก้มหน้าก้มตา			ตั้งใจทำงานนั้นโดยไม่สนใจสิ่งใด
กรน				หายใจมีเสียงดังในลำคอเวลานอนหลับ
กรรมการสวัสดิการ		คณะกรรมการที่นักเรียนเลือกขึ้นเพื่ออำนวยความสะดวกในกิจการต่างๆ
กระฉอก				การกระเพื่อมของน้ำจนล้นออกมา
กระฟัดกระเฟียด		อาการที่แกล้งทำโกรธ
กริ่งใจ				นึกแคลงใจ ระแวง สงสัย
กรีดนิ้ว				กรายนิ้วหยิบของด้วยกิริยาหยิบหย่ง
กลอกกลับ				กลับไปกลับมาอย่างรวดเร็ว
กลอนสด				กลอนที่ผูกและกล่าวขึ้นอย่างทันทีโดยไม่ได้เตรียมคิดมาก่อน
กว่างใหญ่ไพศาล			มีเนื้อที่มากมาย
กองเลี้ยง				ผู้ที่ทำหน้าที่ทำอาหารและจัดอาหารเลี้ยงผู้มาร่วมงาน
กักขฬะ (กัก – ขะ – หละ)	หยาบคาย แข็งกระด้าง
กัมปนาท				เสียงดังหวันไหวไปทั่ว
กุมาร				ลูกชาย เด็กผู้ชาย
เก๋				งามเข้าที
เก้งก้าง				เกะกะ ไม่เรียบร้อย ไม่เป็นระเบียบ
เกราะ				เครื่องสัญญาณทำด้วยไม้ ใช่ตีหรือสั่นให้ดัง
เกรียงไกร				ยิ่งใหญ่มาก






ป.๕ เล่ม ๑ หน้า ๑๗๙
เกลียวคลื่น				ระลอกน้ำใหญ่ๆ และเคลื่อนไปอย่างรสดเร็ว
เกาะแกะ				พูดให้รู้ท่า ชวนทะเลาะ พูดเกี่ยวพาราสี
แกร็น				ไม่โตตามปกติ
โกรธเป็นฟืนเป็นไฟ		โกรธจัด
โกลี				วุ่นวาย เสียงกึกก้อง

ข
ขจี				งามสดใส
ขนพองสยองเกล้า		แสดงอาการกลัว
ขวัญดี				กำลังใจดี
ขอดค่อน				พูดว่าผู้อื่นในเรื่องที่ไม่ดี
ขัดสมาธิ				นั่งคู้เข่าทั้งสองให้แบะลงที่พื้นแล้วเอาขาไขว้กันทับฝ่าเท้า
ขัดสนจนยาก			ยากจนเนื่องจากทำมาหากินไม่คล่อง
ข้าวยากหมากแพง		ของกินของฝช้ราคาสูง ขาดแคลนอาหาร
ขี้ก้าง				ผอมมากจนเห็นซี่โครง
ขุน				ยศข้าราชการสมัยก่อน
เข็มฉีดยา				เครื่องมือชนิดหนึ่งที่แพทย์ใช้ มีลักษณะเป็นเข็มต่อกับหลอดแก้วบรรจุยา
				น้ำ ใช้แทงเข้าไปในร่างกายคนป่วยเพื่อฉีดให้ยาเข้าไป
แขกเหรื่อ				ผู้ที่มาในงาน
โขดหิน				หินที่สูงเป็นเนิน






ป.๕ เล่ม ๑ หน้า ๑๘๐
ค
คงคา				น้ำ  แม่น้ำ  ทะเล
คณะรัฐศาสตร์			แผนกวิชาว่าด้วยการปกครองบ้านเมือง
คณนา (คะ – นะ – นา)		มากเกินกว่าจะนับได้
ครึ้ม				ร่มเย็น ดกและงาม (หนวด) มืดมัว (อากาศ)
คับขัน				จวนตัว
ค้ำจุน				ช่วยเหลือ อุดหนุน
คืนร่าง				กลายร่าง เปลี่ยนร่างเป็นร่างเดิม
คู่ครอง				สามีภรรยา
คู่ชีพ				สิ่งที่ใช้อยู่เป็นประจำ
แคะ				ในที่นี้หมายถึงค่อนแคะ คือพูดให้เจ็บใจ
โครตเหง้า				ต้นตระกูล
โครงการ				แผนหรือเค้าโครงตามที่กำหนดไว้

ง
งอกงาม				เจริญดี
งานมงคลสมรส			งานแต่งงาน
เงียบกริบ				เงียบสนิท








ป.๕ เล่ม ๑ หน้า ๑๘๑
จ
จวนตัว			ภัยมาถึงตัว ใกล้ตัว
จับใจ			ติดใจ เป็นที่พอใจ
จับต้นชนปลาย		ลำดับเรื่องราว
จารึก			เขียนตัวอักษรลงบนแผ่นหินหรือโลหะ
จี่			ทำสิ่งใดสิ่งหนึ่งให้สุกโดยการเผา แมลชนิดหนึ่งอยู่ในกองขี้ควาย
เจ้าพระยา			ตำแหน่งบรรดาศักดิ์ข้าราชการชั้นผู่ใหญ่สมัยก่อน สูงกว่าพระยา
เจ้าภาพ			เจ้าของงาน
เจียน			ตัดให้เป็นรูปตามที่ต้องการ จวน เกือบ

ฉ
ฉุนเฉียว			โกรธง่าย

ช
ชมเปาะ			ยกย่องไม่หยุด
ชลนา (ชน – ละ – นา)	น้ำตา
ชโลมใจ			ทำให้ชุ่มชื่นใจ
ช่วยเหลือเจือจุน		ช่วยเหลือและเอื้อเฟื้อเผื่อแผ่ซึ่งกันและกัน
ชะง่อน			ก้อนหินที่เป็นปุ่มเป็นแง่ยื่นออกจากเขา
ชะลอ			ทำให้ช้าลง






ป.๕ เล่ม ๑ หน้า ๑๘๒
ช่างซักถาม				ชอบถามข้อสงสัย
ช่างสังเกต				ชอบดูชอบคิด
ชาญชัยศรี				ความคล่องแคล่วในการต่อสู้
ชาติเชื้อ				เชื้อสาย
ชายฉกรรจ์				ผู้ชายหนุ่มที่แข็งแรง
เชิงกราน				เตาไฟปั้นด้วยดินยกตั้งได้ กระดูกตรงส่วนตะโพก
โชติช่วง				ความสว่าง

ซ
เซนติเมตร				ชื่อหน่วยวัดระยะทางในมาตราเมตริก (อักษรย่อ ซม.)

ด
ดำเนินรอยตาม			ทำตามอย่าง
ดึงดูด (ใจ)				มีเสน่ห์ ทำให้ผู้อื่นอยากเข้าใกล้
เด็ดเดี่ยว				ตัดสินใจทำสิ่งใดสิ่งหนึ่งอย่างไม่ท้อถอย
ได้เปรียบ				ดีกว่าคนอื่น










ป.๕ เล่ม ๑ หน้า ๑๘๓
ต
ตลกโปกฮา				ชอบสนุกเฮฮา เรื่องขบขันที่นำมาเล่าแล้วผู้ฟังจำนวนมากหัวเราะกันอย่าง
				สนุกสนาน
ตะเกิงพราย				ลุกโชติช่วง
ตะเกียงเจ้าพายุ			ตะเกียงชนิดหนึ่งให้แสงสว่างมาก
ตะปุ่มตะป่ำ				ไม่เรียบ
ตัวต่อตัว				เฉพาะสองคน ไม่มีผู้อื่นอยู่ด้วย
ตัวเป็นเกลียว			คำเปรียบเทียบผู้ที่มีความขยันขันแข็งในการทำงาน
ต่าง				ภาชนะสำหรับบรรทุกสิ่งของ มีคานพาดสำหรับวางบนหลังสัตว์
ติดใจ				จำอยู่ในใจตลอด
ติดนิสัย				ความประพฤติที่ทำจนเคยชิน
ติดปาก				หูดอยู่เสมอ
ติดสอยห้อยตาม			ติดตามตลอดเวลา
ตื้นเขิน				แม่น้ำส่วนที่ตื้นมากจนสิ่งต่างๆ ใต้น้ำโผล่
เต็มตา				ดูนานๆ ดูอย่างละเอียด
ไตร่ตรอง				คิดทบทวน

ถ
ถนอมน้ำใจ				การโอนอ่อนผ่อนตาม คือไม่ขัดใจ
ถ้วนถี่				รอบคอบ ละเอียดลออ






ป.๕ เล่ม ๑ หน้า ๑๘๔
ถ้วยโถโอชาม			ภาชนะใส่ของ (โถ – ภาชนะสูง ปากกว้าง ก้นสอบ มีฝาปิด โอ – ภาชนะ
				เครื่องสานรูปคล้ายขันสำหรับใส่ของ)
ถ่องแท้				แน่นอน ชัดเจน

ท
ทรงกำลัง				มีกำลัง
ทศ				สิบ
ทะมัดทะแมง			ท่าทางเอาการเอางาน กระฉับกระเฉง ไม่เก้งก้าง คล่องแคล่ว
ทะลวง				ทำให้กลวง ทำให้เป็นช่องทะลุ
ทัศนียภาพ (ทัด – สะ – นี – ยะ –	ภาพที่สวยงาม ภาพที่น่าดู
	พาบ)
ทารก				เด็กแรกเกิด
ทาสสุราเมรัย			ติดเหล้า ติดน้ำเมา
ทำขวัญข้าว				พิธีเชื้อเชิญมิ่งขวัญของข้าว
ทำใจดีสู้เสือ				ทำใจกล้ทั้งๆ ที่กลัว
ทำตาเขียว				จ้องมองด้วยความโกรธ
ทำนาย				ทายเหตุการณ์ที่จะเกิดในอนาคต
ทิด				ผู้ที่เคยบวชเป็นพระมาแล้ว
ทุ่ม				อัตรากำหนดเวลากลางคืนเท่ากับหกสิบนาที
ทูลเกล้าฯ ถวาย			ไห้ มอบ (คนธรรมดาใช้กับพระเจ้าแผ่นดิน)






ป.๕ เล่ม ๑ หน้า ๑๘๕
ธ
ธรณีประตู				ไม้ที่ขวางอยู่ที่พื้นระหว่างช่องประตู
ธรรมะ (ทำ – มะ)		คำสั่งสอนของพระพุทธเจ้า
ธัญญาหาร				อาหาร คือข้าว
ธำมรงค์ (ทำ – มะ – รง)		แหวน
ธุลี				ละออง ฝุ่น

น
นที				แม่น้ำ
นอนพังพาบ				นอนคว่ำราบกับพื้น
นักพรต				ผู้จำศีล คือ พระฤาษี
นักเพลง				ผู้มีอาชีพหรือชำนาญในการร้องเพลง
นักรบ				ผู้มีความชำนาญในการรบ
นักแสดง				ผู้มีอาชีพในการแสดง เช่น ละคร ลิเก ภาพยนตร์
นานทีปีหน				เวลานานจึงจะมีสักคั้งหนึ่ง
นามปากกา				ชื่อผู้แต่งหนังสือเป็นชื่อจริงหรือนามแฝงก็ได้
นามแฝง				ชื่อสมมุติที่ใช้แทนชื่อจริงของผู้แต่งหนังสือ
นาสา				จมูก
น้ำทิพย์				น้ำศักดิ์สิทธิ์
น้ำบ่อน้อย				น้ำลาย
น้ำพระพุทธมนต์		ส้ำที่พระเสกเวทมนตร์คาถา ใช้รดหรืออาบเพื่อเป็นสิริมงคล
น้ำใสใจจริง				ด้วยความเต็มใจ
นิทานโบราณคดี			เรื่องเล่าเก่าๆ



ป.๕ เล่ม ๑ หน้า ๑๘๖
นิทานปรัมปรา (ปะ – รำ – ปะ – รา)	เรื่องเล่าเก่าๆ ซึ่งเป็นเรื่องยาว เนื้อเรื่องสลับซับซ้อน
นิทานพื้นเมือง				เรื่องเล่าสั้นๆ ตามพื้นบ้าน ส่วนใหญ่มีเค้าความจริง
เนื้อไข					ลูกที่เกิดจากตนเอง
เนื้อถ้อยกระทงความ			เรื่องราวโดยละเอียด
โน้มน้าว					เหนี่ยว รั้ง ดึง
ในน้ำมีปลาในนามีข้าว			คำเปรียบเทียบถึงความอุดมสมบูรณ์
ไน					เครื่องสำหรับกรอฝ้ายหรือไหมเข้าหลอด

บ
บงกช					ดอกบัว ในที่นี้คำว่า บาทบงกช หมายถึงเท้าของผู้มีบุญ
บทความ					ข้อเขียนที่ผู้เขียนแสดงความคิดเห็นในแง่ต่างๆ
บทสักวา (บด – สัก – กะ – วา)		บทกลอนที่ขึ้นต้นด้วยคำว่า “สักวา” และจบด้วยคำว่า “เอย”
บทไหว้ครู					บทที่ระลึกด้วยความเคารพครูที่สอนวิชานั้นๆ ให้ ก่อนที่จะมีการ
					แสดง
บรรณาธิการ					ผู้เลือก รวบรวม ปรับปรุงและรับผิดชอบเรื่องลงพิมพ์
บรรพบุรุษ					ผู้เป็นต้นวงศ์
บรรลัย					ตาย
บางระจัน					ชื่ออำเภอหนึ่ง ปัจจุบันอยู่ในจังหวีดสิงห์บุรี
บาปบุญคุณโทษ				รู้ดีรู้ชั่ว
บ่ายสองโมง					เวลาสิบสี่นาฬิกา หลังเวลาเที่ยงวันไปแล้วสองชั่วโมง
บุรี					เมือง





ป.๕ เล่ม ๑ หน้า ๑๘๗
ป
ปณิธาน				ความหวัง
ป่นปี้				ยับเยิน
ปรวนแปร				ผิดไปจากปรกติ
ประจัญบาน				รบถึงตัว เช่นใช้อาวุธสั้นต่อสู้กัน รบกันอย่างตะลุมบอน
ประดับประดา			ทำให้งดงามด้วยสิ่งของต่างๆ
ประดุจ				คล้าย เหมือน ดัง
ประทับใจ				จำติดใจ
ปราชัย (ปะ – รา – ไช)		ความพ่ายแพ้ ความโง่เขลา
ปรารมภ์				วิตก ครุ่รคิด
ปากทาง				ต้นทางสำหรับเข้าออก
ปาฐกถา				ถ้อยคำหรือเรื่องราวที่พูดให้ผู้อื่นฟัง
เป็นเงินเป็นทอง			มีค่า
เปรมปรีดิ์				ความยินดี
โปรดเกล้าฯ (โปรดเกล้าโปรด-	ให้
กระหม่อม)

ผ
ผิดพ้องหมองใจ			โกรธเคือง
ผู้จัดการ				ผู้ควยฃบคุมดูแลกิจการ
เผ็ดร้อน				รุนแรง ทั้งเผ็ดทั้งร้อน
แผ่นดินทอง				ประเทศที่มีความอุดมสมบูรณ์




ป.๕ เล่ม ๑ หน้า ๑๘๘
ฝ
ฝ่ายศิลป์				พวกที่มีฝีมือทางวาดเขียน

พ
พ้นทิ้งทอด				ไม่ทอดทิ้ง
พยีกพเยิด				การแสดงกิรินาหน้าตารับรู้ ไม่แสดงอาการให้เห็นชัดเจน
พระทรงเดช				พระเจ้าแผ่นดิน
พระบรมราชูปถัมภ์		โดยความช่วยเหลือของพระเจ้าแผ่นดิน
พระภูมี				พระเจ้าแผ่นดิน
พระมหากรุณาธิคุณ		บุญคุณ ความกรุณาของพระเจ้าแผ่นดิน
พระยาคชาพลาย			ช้างตัวผู้
พระโยคี				พระฤาษี
พฤติการณ์ (พรึด – ติ – กาน)	การกระทำ
พลิกแผ่นดิน				ปรับปรุงดินให้ใช้ประโยชน์ในการเพาะปลูก
พ่อเพลง				หัวหน้านำร้องเพลงฝ่ายชาย
พ่าย				แพ้
พิลาส (พิ – ลาด)			งามอย่างสดใส ฟ้อนรำ อาการเดินช้าๆ แบบเยื้องกราย
พิศวงงงงวย (พิด – สะ – หวง –	ไม่เข้าใจแจ่มแจ้ง
  		งง – งวย)
โพยมหน (พะ – โยม – หน)	ท้องฟ้า
ไพชยนต์				ที่อยู่ของผู้เป็นใหญ่





ป.๕ เล่ม ๑ หน้า ๑๘๙
ฟ
ฟังไม่ได้ศัพท์				ฟังจับใจความไม่ได้
ฟุ้งซ่าน					จิตใจไม่สงบ
ฟุบ					ก้มลง

ภ
ภารกิจ					งานที่เป็นหน้าที่ที่ต้องกระทำ
ภาวะ					เวลา เหตุการณ์
ภูมิลำเนา (พูม – ลำ – เนา)		ถิ่นเกิด
ภูษา					ผ้า

ม
มณฑป (มน – ดบ)			อาคารรูปสี่เหลี่ยมจัตุรัส หลังคาเป็นรูปทรงเหลี่ยมมียอดแหลม
มรณภาพ (มอ – ระ – นะ – พาบ)		ตาย (ใช้สำหรับพระ)
มหาวิทยาลัย				สถานศึกษาที่เปิดสอนระดับปริญญาและมีหลายสาขาวิชา
มเหสี					เมีย (ของพระเจ้าแผ่นดิน)
มะเขือเทศ					พืชชนิดหนึ่งมีลูกและได้พันธุ์จากต่างประเทศ
มิตรสัมพันธ์				ในที่นี้หมายถึงติดต่อเป็นเพื่อนกันทางจดหมาย
มีปากเสียง					โต้เถียง







ป.๕ เล่ม ๑ หน้า ๑๙๐
มีเหตุเภทภัย				มีอันตรายเกิดขึ้น มีเรื่องราวเกิดขึ้น
แม่งาน				ผู้ที่รับผิดชอบจัดงานอย่างใดอย่างหนึ่ง
แม่เพลง				หัวหน้าร้องเพลงฝ่ายหญิง
แมกไซไซ				รางวัลซึ่งตั้งขึ้นเป็นเกียรติแก่ นายรามอน แมกไซไซ ประธานาธิบดีแห่ง
 				พิลิปปินส์ รางวัลนี้ตั้งเพื่อให้แก่คนในเอเชียที่ประกอบคุณงาทความดีใน
				สังคม
โม้ขนาดสี่ดาว			คุยโว พูดเกินความจริงมาก
โมง				อัตรากำหนดเวลากลางวันเท่ากับหกสิบนาที
ไม่คิดชีวิต				ไม่เกรงกลัวต่อสิ่งใด
ไม้ขอฉาย				ไม้เขี่ยใช้สำหรับเขี่ยฟางเวลานวดข้าว

ย
ยั่วเย้ากระเซ้อแหย่		พูดหยอกล้อกันอย่างสนุกสนาน
ยานัตถุ์				ยาชนิดหนึ่งใช้เป่าเข้าทางจมูก
ยากจนข้นแค้น			จนมาก
ย่ำค่ำ				เวลาพลบค่ำ
ย่ำยาม				การตีฆ้องหรือกลองเป็นสัญญาญการเปลี่ยนเวรยาม (ทำให้ทราบเวลาด้วย
				เพราะอยู่ยามผลัดละ ๓ ชั่วโมง เริ่มตั้งแต่หกโมงเย็น)
ย่ำรุ่ง				เวลาเช้าตรู่
ยิ้มพิมพ์ใจ				ยิ้มที่ประทับใจคน
ยืนกราน				ยืนยันความคิดเดิมของตนเอง
ยืนจังก้า				ยืนถ่างขาตั้งท่าแข็งแรง




ป.๕ เล่ม ๑ หน้า ๑๙๑
ร
รอดจำนน				แก้ไขเหตุการณ์ได้
รอนราญ				การรบ
ระยิบระยับ				แสงเป็นประกาย
ระริน				คือ ริน ริน หมายถึง ไหลไม่ขาดสาย
ระเรื่อย				คือเรื่อย เรื่อย หมายถึง ช้าๆ
ระลอก				คลื่นขนาดเล็ก โรคชนิดหนึ่งพองเป็นหัวเล็กๆ คล้ายฝี
ระหง				สูง
รับขวัญ				ปลอบ
ราชฐาน				หลักแหล่งที่อยู่ของพระเจ้าแผ่นดิน
ราชมนเทียร				เรือนหลวง
รำแต้				รำอย่างเต็มที่
รำป้อ				รำกรีดกราย
รุกขเทวา				เทวดาประจำต้นไม้
รู้จักมักจี่				รู้จักคุ้นเคย
รู้ภาษา				เข้าใจรู้เรื่อง
เร่งเร้า				เตือนให้เร็วขึ้น เร่งรีบ
เร่าร้อน				ร้อนรน กระวนกระวาย
เรือสำเภา				เรือใช้แล่นในทะเล ใช้ผ้าซึ่งเป็นใบเพื่อให้เรือแล่น
เรือกสวน				ที่สวน
เรือนพล				ที่อยู่ของทหาร





ป.๕ เล่ม ๑ หน้า ๑๙๒
ล
ลงแขก				ช่วยกันทำงานใหญ่ๆ อย่างใดอย่างหนึ่ง เช่น ลงแขกเกี่ยวข้าว
ลงทุน				ออกเงินไปก่อนเพื่อหากำไร
ล้นพ้น				มากสุดที่จะกล่าวได้ว่ามากเท่าไร
ลำละหาน				ห้วงน้ำ
ลู่ทาง				ช่องทาง
ลูกบ้าน				ชาวบ้านที่อยู่ในความปกครองของกำนันหรือผู้ใหญ่บ้าน
ลูกศิษย์ลูกหา			ผู้ที่ยอมตัวรับฟังคำสั่งสอน

ว
วอดวาย				ไม่เหลืออยู่เลย ตาย
วางเขื่อง				วางโต แสดงท่าทางว่าตนเป็นคนสำคัญ
วายปราณ				ตาย
ว่ายน้ำป๋อมแป๋ม			ว่ายน้ำไม่เก่ง
วิจารณ์				นึกคิด พิจารณา ติชม
วินิจฉัย				ตัดสิน พิจารณา ไตร่ตรอง ใคร่ครวญ
วิพากษ์วิจารณ์			พูดและแสดงความคิดเห็นติชมอย่างมีเหตุผล
วิศวกร (วิด – สะ – วะ – กอน)	ผู้ทื่ทำงานเกี่ยวกับเครื่องจักรกลและงานก่อสร้าง เช่น วิศวกรไฟฟ้า
				วืศวกรโยธา
แวววาว				มีแสงกลอกกลิ้งอยู่ข้างใน




ป.๕ เล่ม ๑ หน้า ๑๙๓
ศ
ศตวรรษ (สะ – ตะ – วัด)			ร้อยปี
ศุภฤกษ์ (สุบ – พะ – เริก)			เวลาอันเป็นมงคล ฤกษ์ดี
โศกาลัย					ร้องไห้สะอึกสะอื้น

ส
สนอง					ตอบแทน
สมเด็จพระเจ้าบรมวงศ์เธอ กรมพระยา	ตำแหน่งของข้าราชการที่มีเชื้อเจ้าสมัยก่อน
สมบูรณ์พูนสุข				กินดีอยู่ดี
สมประดี					ความรู้สึกตัว
สมุทรไท (สะ – หมุด – ไท)		มหาสมุทรใหญ่
สรวลเสเฮฮา					หัวเราะอย่างสนุกสนาน
ส่วนพระองค์				ส่วนตัว (ใช่เฉพาะพระเจ้าแผ่นดิน)
สองหัวดีกว่าหัวเดียง			คิดสองคนดีกว่าคิดคนเดียว
สัตว์โลก					สิ่งมีชีวิตทุกชีวิตที่เกิดขึ้นในโลกรวมทั้งมนุษย์
สัปหงก (สับ – ปะ – หงก)		อาการของคนที่นั่งหลับ
สัพเพเหระ					ไม่เป็นชิ้นเป็นอัน เรื่องไม่สำคัญ
สาคร					ทะเล แม่น้ำ
สาชล					แม่น้ำ ทะเล มาจากคำว่า สายชล
สารทุกข์สุกดิบ				เรื่องราวความเป็นอยู่ ความทุกข์ความสุขของชีวิต
สำมะเลเทเมา				ประพฤติตนเหลวไหล
สำรับคับค้อน				จัดอาหารเป็นชุดหรือเป็นวงเพื่อเลี้ยงคน
สิ้นไร้ไม้ตอก				ไม่มีทรัพย์สมบัติติดตัว ขัดสนจนทรัพย์ แม้แต่เส้นตอกก็ไม่มี
สิ้นลวดสิ้นลาย				หมดฝีมือ
สุมทุทพุ่มไม้				ที่ซุ่งปกคลุมด้วยต้นไม้หรือเถาวัลย์

ป.๕ เล่ม ๑ หน้า ๑๙๔
สุริย์ฉาย				แสงอาทิตย์
เสแสร้ง				แกล้งทำ
เสด็จพระราชดำเนิน		ไป
เสนา				ทหาร คนรับใช้
เสนาะ (สะ – เหนาะ)		ไพเราะ
เสียงอ่อยๆ				เสียงเบาๆ
เสือสลน (เสือก – สะ – หลน)	ดิ้นรนเพื่อให้ชีวิตรอด
ใส่ใคล้				แกล้งทำเป็นไม่รู้เรื่อง

ห
หงุดหงิด				โกรธง่าย
หน่อนาถ				ลูก
หน่อไม้ฝรั่ง				พืชชนิดหนึ่งที่ได้พันุ์จากต่างประเทศ
หนังสือที่ระลึก			หนังสือที่จัดทำขึ้นเพื่อให้ระลึกถึง
หนังสือพิมพ์ประจำห้อง		หนังสือพิมพ์ที่นักเรียนจัดทำขึ้นโดยรวยรวมเรื่องเขียนต่างๆ ของนักเรียน
				ในชั้น แล้วเย็บเป็นเล่ม หรือทำเป็นแผ่นๆ ติดที่ป้ายก็ได้
หน้าเนื้อใจเสือ			ท่าทางใจดีแต่จิตใจดุร้าย
หน่าม่อย				สีหน้าสลดลงแสดงความผิดหวัง
หน้ามืดตาลาย			อาการของคนเป็นลม
หม่อมเจ้า				ตำแหน่งของผู้ที่มีเชื้อเจ้า
หลาก				มากผิดปรกติ แปลกใจ
หอก				เครื่องมือใช้ในการต่อสู้ ทำด้วยเหล็ก มีด้ามยาวใช้พุ่ง
หัวปี				ลูกคนโต
หูก				เครื่องทอผ้า


ป.๕ เล่ม ๑ หน้า ๑๙๕
เห็นกงจักรเป็นดอกบัว		เห็นผิดเป็นชอบ
เหน็ดเหนื่อยเมื่อยล้า		อ่อนเพลียเนื่องจากทำงานหนัก
เหมาะเหม็ง				เหมาะเจาะ แม่นยำ
เหยียดหยาม				ดูถูก
โหน				เหนี่ยห้อย

อ
อภิวาทน์				กราบไหว้
อยู่รอดปลอดภัย			อยู่ต่อไปได้อย่างพ้นภัย
อริ				ศัตรู
อลวน (อน – ละ – วน)		วุ่นวาย สับสน
อสุรี (อะ – สุ – รี)		ยักษ์
อหังการ์				ถือตัว ทะนงตัว
อัญชลี				การไหว้
อันตรธาน (อัน – ตะ – ระ – ทาน)	หสยไป
อาณาเขต				ขอบเขตของเนื้อที่
อายุขัย				ช่วงเวลาตั้งแต่เกิดจนตาย
อาวุโส				ผู้มีอายุมากกว่า
อาสัญ				ตาย
อิ่มหมีพลีมัน			กินอิ่มเต็มที่และกินอย่างอร่อย
อุ่นหนาฝาคั่ง			มีพวกพ้องมาก อุ่นใจที่มีคนมาก
เอร็ดอร่อย (อะ – เหร็ด – อะ – 	อร่อยมาก
	หร่อย)
โอภาปราศรัย			พูดทักทายด้วยดี
