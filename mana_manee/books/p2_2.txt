ป.๒ เล่ม ๒ หน้า ๑
บทที่ ๑๖
โรงเรียนเลิกแล้ว  นักเรียนเดินกลับบ้านเป็นแถว ๆ แต่ละแถวมีนักเรียนที่อยู่ชั้นสูงเป็นผู้ควบคุมดูแล  เพื่อให้นักเรียนกลับถึงบ้านอย่างปลอดภัย  นักเรียนเดินคุยกันไปเบาๆ
ครูไพลินเดินไปส่งนักเรียนที่ประตูโรงเรียน มานี ชูใจ สมคิด มานะ และวีระ เดินกลับบ้านทางเดียวกัน  ส่วนปิติและเพื่อนคนอื่น ๆ แยกไปอีกทางหนึ่ง พอนักเรียนเดินไปถึงมุมถนน  เห็นคนกลุ่มหนึ่งกำลังมุงดูอะไรอยู่เมื่อเข้าไปใกล้ก็เห็นคนชกต่อยกัน  และตำรวจกำลังห้าม  จึงพากันยืนดูรอบ ๆ ครูไพลินสงสัยว่านักเรียนมุงดูอะไรกัน ก็เดินมาตาม






















ป.๒ เล่ม ๒ หน้า ๒
สมคิดถามครูไพลินว่า  “ทำไมตำรวจต้องห้ามเขาด้วยล่ะครับ”
“ตำรวจต้องคอยรักษาความสงบของบ้านเมือง  และช่วยให้ประชาชนอยู่กันอย่างเรียบร้อย  เมื่อคนทะเลาะกัน ตำรวจจึงต้องห้าม”ครูไพลินตอบ
นักเรียนชายอยากดูคนชกกัน  ครูไพลินบอกว่าไม่มีประโยชน์ จึงให้นักเรียนรีบกลับบ้านแต่นักเรียนยังสนใจเรื้องนี้อยู่  จึงถามครูไพลินว่า




















ป.๒ เล่ม ๒ หน้า ๓
	“ถ้าคนไม่เลิกทะเลาะกัน  ตำรวจจะทำอย่างไร” ครูไพลินชี้แจงว่าตำรวจจะเชิญตัวไปที่สถานีตำรวจเพราะการทะเลาะชกต่อยกัน เป็นการทำผิดกฎหมาย
“ตำรวจทำหน้าที่หลายอย่างนะคะ บางที่เข้าต้องอยู่ยามที่ป้อมทั้งกลางวันกลางคืน” มานีพูด
มานะจึงกล่าวต่อไปว่า  “ตอนผมไปเทียว”
























ป.๒ เล่ม ๒ หน้า ๔
กรุงเทพฯ  ก็เห็นตำรวจยืนเป่านกหวีดให้สัญญาณรถที่เล่นไปมาบนถนน”
“พ่อของผมอ่านหนังสือพิมพ์ก็มีข่าวตำรวจจับผู้ร้ายที่ขโมยของ” สมคิดพูด
วีระพูดว่า  “พวกขโมยคงกลัวและเกลียดตำรวจมากนะครับ”
“พวกขโมยหรือพวกที่ทำผิดกฎหมายอาจจะกลัวและเกลียดตำรวจ  แต่ตำรวจเป็นเพื่อนที่ดีของทุกคน  คอยคุ้มครองประชาชนให้อยู่กันอย่างเป็นสุข  และรักษาความสงบของบ้านเมือง  เมื่อ





















ป.๒ เล่ม ๒ หน้า ๕
มีคนฝ่าฝืนหรือหลีกเลี่ยงกฎหมาย  ทำลายประเทศชาติ  ทำของหลวงและของสาธารณะเสียหาย  ทำให้คนอื่นเดือดร้อน  ตำรวจจึงต้องจับ”ครูไพลินชี้แจง
นักเรียนหลายคนยังสนใจจะถามต่อไปอีกแต่ครูไพลินเห็นว่าเวลาเย็นมากแล้ว  จึงบอกให้นักเรียนกลับบ้าน  และแนะนำให้ไปคุยกันที่โรงเรียนในวันต่อไป
แบบฝึก
๑. ฝึกอ่าน
๑.๑ คำที่สะกดด้วย ด (แม่ กด)
 ตัด    หัด    คัด
 ดูด    สูด    พูด
 ดีด    หวีด   มีด


















ป.๒ เล่ม ๒ หน้า ๖
ปลอด   ฉอด   ทอด
เดือด   เหือด   ทอด
เกลียด   เขียด   เอียด
๑.๒ คำที่สะกดด้วย ม (แม่ กม)
หาม   จาม   ยาม
ผอม   ออม   มอม
หลุม   กุม   มุม
ขม   จม   งม
เสียม   เจียม   เทียม
เข็ม   เต็ม   เค็ม
๒. ฝึกอ่านคำควบกล้ำ เ–ีย และมีตัวสะกด
เปลี่ยน   เปรียบ   เปรียว   เพรียว
เกลียด   เกรียว   เกวียน   เตรียม















 ป.๒ เล่ม ๒ หน้า ๗
๓. ฝึกผันคำ
ขื่น   เรือ   เงา   ยอม   โคน
ท้อง   เท้า   รอย   มุง   คุม
ชี้   ยาม   เลี่ยง   ร้าย   ร้อน
๔. อ่านและจำเป็นคำ
สัญญาณ   อ่านว่า   สัน – ยาน
ขโมย        -    ขะ – โมย (ออกเสียง ขะ กึ่งเสียง)
๕. ฝึกอ่าน
ตัวผอม   ป้อมยาม   ถามข่าว   สาวเชือก
เลือกมีด   รีดผ้า   อย่ามุง   ถุงเท้า
เฝ้าเรือ   เกลือเค็ม   เต็มหลุม   มุมห้อง












ป.๒ เล่ม ๒ หน้า ๘
คุมผู้ร้าย          ให้ชี้แจง
มาสอบสวน          ควรอ่านข่าว
ไม่ปลอดภัย          ไล่ขโมย
พ่อแม่คุมครองลูก
ตำรวจเป่านกหวีดให้สัญญาณ
เราควรหลีกเลี่ยงอันตราย
เด็กดีต้องไม่ทำลายสาธารณสมบัติ






















ป.๒ เล่ม.๒ หน้า ๙

                                                  บทที่ ๑๗
หลังจากรับประทานอาหารเย็นแล้ว พ่อ แม่มานะและมานีนั่งคุยกันที่ม้านั่งหน้าบ้านมานีถามพ่อว่า วันนี้ทำไมกลับบ้านช้า เข้าจะยืมปากกาเขียนหน้าซองจดหมายถึงย่า เลยต้องใช้
ปากากของมานะเขียนแทน พ่อบอกว่าประชุมที่อำเภอ นายอำเภอคนใหม่มาทำงานวันนี้และนัดประชุมข้าราชการเพื่อชี้แจงการทำงาน จึง






















ป.๒ เล่ม.๒ หน้า ๑๐
กลับบ้านช้ากว่าธรรมดา  แม่ถามพ่อว่ายานอำเภอประชุมเรื่องอะไรบ้าง  พ่อบอกว่ามีหลายเรื่อง ที่สำคัญก็คือ ขอให้ข้าราชการทุกคนขยันทำงาน ซื่อสัตย์สามัคคี  และทำความดีเพื่อชาติ  ศาสนา  พระมหากษัตริย์ของเรา
 มานะถามพ่อว่า  นายอำเภอมีหน้าที่อะไรบ้าง พ่อตอบว่า  นายอำเภอมีหน้าที่ดูแลความเป็นอยู่ของประชาชน  ทำให้ท้องถิ่นเจริญก้าวหน้าและปฏิบัติงานตามคำสั่งของรัฐบาล























ป.๒ เล่ม.๒ หน้า ๑๑
มานีเล่าเรื่องตำรวจที่ครูไพลินชี้แจงให้นักเรียนฟัง พ่อบอกว่า ตำรวจก็เป็นข้าราชการที่ทำงานเพื่อประชาชนเหมือนกัน  พ่ออธิบายต่อไปว่า  แต่ละอำเภอมีข้าราชการหลายฝ่ายร่วมกันทำงาน  มีฝ่ายช่วยเหลือการทำไร่ทำนาฝ่ายเก็บภาษี  และฝ่ายจัดการศึกษาก็มี  มานีถามพ่อว่า  โรงพยาบาลประจำอำเภอเป็นงานของอำเภอด้วยใช่ไหม  พ่อบอกว่า  ใช่  เป็นฝ่ายให้การรักษาพยาบาล  มานะสงสัยงานของไปรษณีย์พ่อบอกว่าที่ทำการไปรษณีย์รับส่งเงิน  จดหมาย  โทรเลข  และสิ่งของให้คนทั่วไป  มานีถามว่าบุรุษไปรษณีย์มีเงินเดือนหรืไม่  พ่อตอบว่า  มี
มานีหันไปพูดกับแม่ว่า “พี่มานะสอนมานีให้เขียนจดหมายถึงย่า  ชวนย่ามาอยู่ที่บ้าน





















ป.๒ เล่ม.๒ หน้า ๑๒
มานีเขียนเสร็จแล้ว  และจะเอาไปทิ้งที่ตู้ไปรษณีย์พรุ่งนี้ค่ะ”
 “มานีต้องรีบไปทิ้งจดหมายที่ตู้ไปรษณีย์เดี๋ยวนี้  จะได้ทันเวลาบุรุษไปรษณีย์มาไขกุแจตู้ตอนเช้า  ย่าจะได้รับจดหมาย  และมาหามานีเร็ว ๆ” แม่พูด


























ป.๒ เล่ม.๒ หน้า ๑๓
แบบฝึก
ฝึกผันคำ
ไข   ข้า   ฝ่า   เช้า
ข่าว   ฝ่าย   ของ
ฝึกอ่านคำที่ใช้
กัน   จัด   บัง   ปัก   ปรับ
ขัด   ขับ   ขัน   หัก   ฝัง
คับ   คัน   นัด   นับ   ซัก
ฟัง   ทัด   ภัย   ขวัญ   หวัด
ฝึกอ่านคำที่มีตัว จ ช ฐ ท ษ สะกด อ่านเหมือน ด สะกด
บุรุษ   ตรวจ   ราช   รัฐ   พุทรา
ฝึกอ่านคำที่มีตัว ญ ณ ล สะกด อ่านเหมือน น สะกด
เจริญ   กุญแจ   บุญคุณ
สัญญาณ   รัฐบาล   พยาบาล














ป.๒ เล่ม.๒ หน้า ๑๔
ฝึกอ่านคำ ร ควบกล้ำ
ปรับ   ประชุม    ไปรษณีย์
คุ้มครอง   ดวงตรา   พรุ่งนี้
อ่านและจำเป็นคำ
ไปรษณีย์   อ่านว่า   ไปร – สะ – นี
                         (ออกเสียง สะ กึ่งเสียง)
ธรรมดา     -     ทำ – มะ – ดา
                         (ออกเสียง มะ กึ่งเสียง)
ข้าราชการ    -    ข้า – ราด – ชะ – กาน
                         (ออกเสียง ชะ กึ่งเสียง)
โทรเลข      -     โท – ระ – เลก
                         (ออกเสียง ระ กึ่งเสียง)
พยาบาล      -     พะ – ยา – บาน
                         (ออกเสียง พะ กึ่งเสียง)














ป.๒ เล่ม.๒ หน้า ๑๕
รัฐบาล      อ่านว่า      รัด – ถะ – บาน
                         (ออกเสียง ถะ กึ่งเสียง)
สามัคคี     -        สา – มัก – คี
บุรุษ       -        บุ – หรุด
ฝึกอ่าน
ค่าปรับ   รับขวัญ   วันพระ   กระดุม
คุ้มครอง   ร้องทัก   รักชาติ   ปรารถนา
เสียภาษี   มีปากกา   หากุญแจ   รีบแก้ไข
ให้สามัคคี   ทีละฝ่าย   จ่ายค่าปรับรับจดหมาย
รัฐบาลจัดตั้งโรงพยาบาล
ไปรษณีย์ประทับตราหน้าซอง
นายอำเภอนัดประชุมข้าราชการ
















ป.๒ เล่ม.๒ หน้า ๑๖
บทที่ ๑๘
ครูไพลินถามนักเรียนในชั้นว่า “เมื่อคืนนี้ใครไปเที่ยวงานวัดบ้าง” ชูใจ ปิติ มานี และนักเรียนอื่น ๆ อีกหลายคนยกมือ  ครูไพลินจึงบอกให้ชูใจเล่าให้เพื่อน ๆ ฟัง ชูใจยืนขึ้นเล่า
“ฉันไปเที่ยวงานวัดกับย่า  พอถึงวัดได้ยินเสียงเพลงดังไปทั่ว  มีธงสีต่าง ๆ แขวนอยู่รอบ ๆ ย่าพาฉันไปจุดธูปเทียนบูชาพระ  มีคนไปไหว้พระ























                         ป.๒ เล่ม.๒ หน้า ๑๗
กันมาก  กลิ่นธูปเทียนฟุ้งไปหมด  บางคนก็ปิดทองพระ  ย่านำเงินไปทำบุญแล้ว  เพื่อสร้างศาลาวัดด้วย  พอไหว้พระและทำบุญแล้ว ฉันขอให้ย่าพาไปดูร้านขายของในงาน  มีร้านขายของแปลก ๆ หลายร้าน เช่น  ร้านขายหมวก   เข็มขัด  เครื่องดรตรี  ดาบ  ปี่  และลูกบอล ฉันชอบร้านขายตุ๊กตามากที่สุด  เพราะมีตุ๊กตาสวย ๆ และบางตัวเคลื่อนไหวได้ด้วย  ย่าซื้อตุ๊กตาเด็กผู้หญิงผมยาวให้ฉันตัวหนึ่ง  ฉันชอบมาก”
ชูใจเล่าจบก็นั่งลง  นักเรียนหญิงคนหนึ่งยืนขึ้นบอกครูไพลินว่า
“คุณครูคะ  วันหลังให้ชูใจเอาตุ๊กตามาให้เราดูบ้างนะคะ”
ครูไพลินยิ้ม  หันไปมองชูใจ  ชูใจหยิบตุ๊กตาชูให้เพื่อนดูและพูดว่า




















ป.๒ เล่ม.๒ หน้า ๑๘
“ฉันเอามาด้วย  นี่อย่างไรล่ะ  น่ารักไหม”
ทุกคนชอบและชมว่าน่ารักดี
ครูไพลินบอกให้ปิติเล่าเรื่องไปเที่ยวงานวัดให้เพื่อน ๆ ฟังบ้าง ปิติยืนขึ้นเล่า
“ผมไปกับพ่อ  พอไหว้พระและทำบุญแล้วพ่อพาไปดูลิเก  พ่อชอบลิเกมาก  เพราะมีทั้งร้องและรำ  เวลารบกันก็สนุก  พอดูลิเกประเดี๋ยวหนึ่งผมก็ขอให้พ่อพาไปดูรำวง  มีหนุ่มสาวขึ้นไปรำเป็นคู่ ๆ น่าดูมาก   ผมอยากจะขึ้นไปรำบ้าง  แต่พ่อห้ามไว้  พ่ออยากดูโขนและละครแต่ไม่มี  ผมกับพ่อเที่ยวอยู่จนดึกจึงกลับบ้าน”
 “ปิติซื้ออะไรบ้างหรือเปล่าคะ”  ครูไพลินถาม















ป.๒ เล่ม.๒ หน้า ๑๙








ป.๒ เล่ม.๒ หน้า ๒๐
“พ่อซื้อลูกบอลเล็ก ๆ ให้ผมลูกหนึ่ง  ซื้อปี่ไปฝากน้องด้วย  และซื้อน้ำหวานให้ผมแก้วหนึ่ง” ปิติตอบ
พอปิติพูดจบ  ครูไพลินบอกว่า  การแสดงของไทยเรานั้นมีดี ๆ หลายอย่าง เช่น ลิเก  ละคร โขน ลำตัด หมอลำ หนังตะลุง และอื่น ๆ อีกพวกเราควรดีใจที่เรามีการแสดงหลายอย่างเป็นของเราเอง  วันหลังครูจะนำภาพมาให้ดู และร้องเพลงที่เกี่ยวกับการแสดงของไทยให้นักเรียนฟัง

แบบฝึก
ฝึกผันคำ
กาง   เกี่ยว   แจง
เดี๋ยว   ปี่   ป้อม
















ป.๒ เล่ม.๒ หน้า ๒๑
ฝึกอ่านคำควบกล้ำที่ใช้ แ-
แปล   แพร   แคร่   แคว
แกลบ   แกล้ง   แกร่ง   แกว่ง
แปลน   แครง   แพรก   แคว้น
ฝึกอ่านคำที่มี ห นำ
เหงา   แหงน   เหงือก   หงาย
ไหน   หนุน   หนัก   หนาม
ไหม   หมอน   หมวก   หมด
โหล   หลอด   หลีก   เหลียว
ไหว   หวาน   หวัง    หวาย
หยุด   หยิบ   หยาบ   หยอก
ฝึกอ่าน
คำที่มี น สะกด (แม่ กน)
ชุน   ดุน   ขุน
เซ็น   เอ็น   เห็น













ป.๒ เล่ม.๒ หน้า ๒๒
โคน   โจน   โขน
เนิน   เกิน   เหิน
เทียน   เตียน   เขียน
เยือน   เบือน   เฉือน
คำที่มี ก สะกด (แม่ กก)
ซีก   ปีก   ฉีก
ลึก   ดึก   ฝึก
รุก   จุก   สุก
ยก   อก   หก
โคก   โบก   โขก
เชือก   เปลือก   เผือก
อ่านและจำเป็นคำ
ธูป     อ่านว่า   ทูบ
ละคร       -       ละ – คอน














ป.๒ เล่ม.๒ หน้า ๒๓
ตุ๊กตา     อ่านว่า     ตุ๊ก – กะ – ตา (ออกเสียง กะ กึ่งเสียง)
ฝึกอ่าน
สาวหนุ่ม   หลุมลึก   ดึกมาก
ปากหวาน   ขานรับ   จับแขวน
แหงนหน้า   หาทอง   มองเห็น
เซ็นชื่อ   ถือเทียน   เตียนโล่ง
ไปประเดี๋ยว   เกี่ยวกับงาน   วานหยิบดาบ
ภาพตุ๊กตา   หาเข็มขัด   จัดธูปเทียน
ฉันชอบดูลิเกและรำวง
ละคร ลำตัด หมอลำ เป็นการแสดงของไทย


















ป.๒ เล่ม.๒ หน้า ๒๔
บทที่ ๑๙
มานี  “พี่มานะทำอะไรคะ”
มานะ  “พี่จะทำรถยนต์  ครูให้ทำของเล่นเป็นการบ้านในวันเสาร์และอาทิตย์นี้  ทำแล้วเอาไปให้เพื่อนดูในวันจันทร์”
มานี  “พี่มานะทำรถด้วยไม้ทั้งคันเลย  ที่ล้อก็ไม่มียาง  แล้วมันจะแล่นได้เหมือนรถยนต์จริง ๆ หรือคะ”
มานะ  “ไม่เหมือนจ้ะ  มันไม่มีเครื่องยนต์  ไม่มีน้ำมัน  พอทำตัวรถเสร็จ  พี่จะเจาะรูเอา





















ป.๒ เล่ม.๒ หน้า ๒๕
เชือกผูกที่หน้ารถ  แล้วดึงให้มันแล่นไป”
มานี “พี่มานะก็ต้องวิ่งด้วย  รถจึงจะแล่นได้”
มานะ  “ใช้แล้วจ้ะ  พี่ต้องวิ่งด้วย  สนุกดีถ้าอยากให้รถแล่นได้เร็ว  พี่ก็ต้องวิ่งเร็ว ๆ ”
มานี  “พี่มานะ  ไม่ทำหลังคาด้วยหรือคะ”
มานะ  “ไม่ต้องทำเพราะพี่จะทำเป็นรถบรรทุกหิน”
มานี  “มานีทำถนนให้เอาไหมคะ”
มานะ  “ทำอย่างไรล่ะ”
มานี  “ก็เอาไม้แหลม ๆ ขีดเส้นบนพื้นดินสองเส้นคู่กันไป ก็เป็นถนนแล้วนี่คะ”
มานะ  “ดีเหมือนกัน  ระวังอย่าให้ถนนเป็นหลุมเป็นบ่อนะ เดี๋ยวรถของพี่จะแล่นไม่ได้”
มานี  “แล้วพี่วีระเล่าคะ เขาทำของเล่นอะไร”
มานะ  “วีระทำรถไฟ  เขาเอากล่องไม้ขีดหลาย ๆ












ป.๒ เล่ม.๒ หน้า ๒๖
กล่องมาต่อกันเข้า  เอาเชือกผูกหน้ารถ”
มานี  “คนขับรถไฟของพี่วีระ  กับคนขับรถยนต์ของพี่มานะ คงเหนื่อยพอ ๆ กันใช้ไหมคะ”
มานะ  “ใช้แล้วจ้ะ คนขับต้องวิ่งดึงเชือกลากรถเหมือนกัน ไม่อย่างนั้นรถก็ไม่ยอมแล่น”
มานี  “รถของพี่มานะเป็นรถบรรทุก  พี่น่าจะเอาหนังสือเรียนใส่แล้วลากไปโรงเรียนนะคะ”
มานะ  “พี่ตั้งใจไว้อย่างนั้นเหมือนกัน  แต่พี่อาจเอารถของพี่แข่งกับรถไฟของวีระก็ได้  พี่ว่าของพี่ต้องชนะ  ของวีระต้องแพ้ เออ ว่าแต่มานีเถอะ  ไม่อยากทำของเล่นบ้างหรือ”




















ป.๒ เล่ม.๒ หน้า ๒๗
มานี  “อยากทำเหมือนกันค่ะ  เพื่อนของมานีคนหนึ่งไปเทียวชายทะเล  เขาเก็บเปลือกหอยสีต่างๆ ตาม
ชายหาดมาทำดอกไม้บางคนทำตุ๊กตาด้วยฟางและขวด  เขาทำได้สวยมาก มานียังไม่รู้จะทำอะไรดี”
มานะ  “มานียังทำของเล่นยาก ๆ ไม่ได้พี่ว่าทำของเล่นง่าย ๆ คีกว่า”
มานี  “มานีจะทำตุ๊กตาจากเปลือกไข่ดีไหมคะ”
มานะ  “ดีซี รู้จักใช้ของที่ไม่มีประโยชน์ทำเป็นของเล่นได้มานีจะทำอย่างไรล่ะ”





















ป.๒ เล่ม.๒ หน้า ๒๘
มานี  	“มานีจะเอาเปลือกไข่มาระบายสีชมพูอ่อน ๆ และใช้เศษผ้าสีดาทากาวติดเป็นผม  ให้พี่มานะเขียน
	หน้าตุ๊กตาให้”
มานะ  	“ดีเหมือนกัน ระวังอย่าให้เปลือกไข่แตกและสีเปื้อนนะ  แล้วพี่จะเขียนหน้าตุ๊กตาให้เหมือนหน้า
	ของมานีเลย”

แบบฝึก
ฝึกผันคำ
ค่า   ว่า   ยาง   ฟ่าง
ช่าง   ล้อ   ซื้อ   แพ้
มัน   คุย   ครู   คลอง
ฝึกอ่าน
คำที่ใช้สระ เ–ือ
เรือ   เจือ   เกลือ   เครือ













ป.๒ เล่ม.๒ หน้า ๒๙
เปลือง   เปลือย   เปลือก    เกลือก
เกลื่อน   เคลื่อน   เปรื่อง    เครื่อง
คำที่ใช้สระ เ–อะ
เถอะ   เจอะ   เลอะ   เปรอะ
ฝึกอ่านคำที่สะกดด้วย ง (แม่ กง)
ฟาง   บาง   หาง
เรียง   เตียง   เสียง
ทอง   กอง   ของ
ลุง   ดัง   เปลือง
ฝึกอ่านคำที่สะกดด้วย ว และ ย
รอย   ดอย   หอย
เซียว   เจียว   เขียว
คุย   ปุย   ฉุย
โชย   โบย   โหย
รวย   อวย   สวย
เลย   กาว   แถว












ป.๒ เล่ม.๒ หน้า ๓๐
ฝึกอ่าน
หลังคา   มีค่า   ค้าขาย
ชายหาด   ถาดเปื้อน   เคลื่อนไหว
ไปเถอะ   เจอะของ   กล่องข้าว
ขวดกาว   สาวสวย   ช่วยดึง
เปลี่ยนยางรถ    จดการบ้าน
การแข่งขัน    น้ำมันเครื่อง
เรื่องงาย ๆ      ขายหินอ่อน
มีเปลือกหอยมาที่ชายทะเล
ครูให้ขีดเส้นใต้คำยาก
ชาวบ้านช่วยกันเจอะบ่อน้ำ

















ป.๒ เล่ม.๒ หน้า ๓๑
บทที่ ๒๐
บ่ายวันหนึ่ง  ครูไพลินเดินเข้าไปในห้องเรียน  เห็นนักเรียนกลุ่มหนึ่งกำลังคุยกันอยู่หลังห้องเรียน  บางคนก็นั่ง  บางคนก็ยืน  ครูไพลินจึงบอกให้ไปนั่งที่เดิม  แล้วถามนักเรียนว่าคุยเรื่องอะไร
“สมคิดบอกว่า  บ้านเขามีไฟฟ้าใช้แล้วครับ”นักเรียนชายคนหนึ่งตอบ
“สมคิดมีไฟฟ้าใช้ตั้งแต่เมื่อไรจ๊ะ”ครูไพลินถาม
“เมื่อวานนี้เองครับ” สมคิดตอบ และพูดต่อไปว่า  “ช่างฟ้าตัดต้นไม้ที่กีดขวางออกก่อน






















ป.๒ เล่ม.๒ หน้า ๓๒
จึงต่อสายไฟเข้าบ้าน  เพิ่งจะมาติดหลอดไฟในบ้านเสร็จครับ”
“ก็ดีแล้ว สมคิดจะได้ทำการบ้านตอนกลางคืนสะดวกขึ้น”  ครูไพลินกล่าว
สมคิดจึงพูดว่า  “พ่อจะซื้อโทรทัศน์ด้วยครับ  ผมชอบดูมวยและการ์ตูนเพราะสนุกดี  แต่พ่อชอบดูข่าวและเหตุการณ์ในบ้านเมือง”
  ครูไพลินถามนักเรียนว่า  ใครรู้จักของที่ใช้ไฟฟ้าบ้าง  นักเรียนหลายคนช่วยกันบอกชื่อ




















 ป.๒ เล่ม.๒ หน้า ๓๓
ของใช้หลายอย่าง  เช่น  วิทยุ  โทรทัศน์  เตารีด   พัดรม  ตู้เย็น  และหม้อหุงข้าว  ครูไพลินกล่าวว่าของใช้เหล่านี้ล้วนเป็นเครื่องใช้ไฟฟ้า
มานีเล่าว่า  ตอนที่เขาไปกรุงเทพฯเขาเห็นร้านค้าและถนนหลายสาย  มีไฟฟ้าสว่างจ้าและมีสีสวยงดงามมาก  ครูไพลินอธิบายว่า  หลอดไฟฟ้ามีหลายชนิดและหลายสี  เราเลือกใช้ตามความต้องการ  แต่เราต้องใช้ด้วยความระมัดระวัง  อย่าจับหรือแตะสายไฟที่ไม่มีอะไรหุ้ม  เราจะเป็นอันตราย
ปิติพูดว่า  “หมู่บ้านของผมมีไฟฟ้าตามถนนเวลาไปไหนตอนกลางคืนสะดวกมาก  ไม้ต้องใช้ไฟฉายแล้วครับ”
ครูไพลินบอกนักเรียนว่า  “อำเภอของเรามีโรงไฟฟ้า  และปล่อยไฟฟ้าไปตามสายไฟ  เพื่อให้คนในหมู่บ้านใช้  จึงมีไฟฟ้าตามถนนด้วย”

















ป.๒ เล่ม.๒ หน้า ๓๔
นักเรียนนิ่งฟังด้วยความสนใจ
“ไฟฟ้าตามถนนเป็นของสาธารณะ  พวกเราต้องช่วยกันรักษา” ครูไพลินอธิบายเพิ่มเติม

แบบฝึก
ฝึกอ่านคำที่ใช้ เ–อ
เงิน   เกิน   เขิน
เทิด   เปิด   เกิด




















ป.๒ เล่ม.๒ หน้า ๓๕
เลิก   เบิก   เถิก
เชิง   เติบ   เดิม
ฝึกอ่าน
คำที่สะกดด้วย ด (แม่ กด)
ฉีด   กีด   รีด
ผด   จด   งด
หาด   บาด   ดาด
ถอด   ตอด   วอด
ฝัด   ดัด   มัด
ขวด   ปวด   ทวด
ตัวสะกดที่อ่านเหมือน ด สะกด
จ   ช     สะกด – อาจ    กิจ   ตรวจ
ต   ติ   ตุ   สะกด  -  ชีวิต   สังเกต   ญาติ   ชาติ   สาเหตุ















ป.๒ เล่ม.๒ หน้า ๓๖
ฐ   ถ   สะกด  -  รัฐ   รถ
ท   ธ   สะกด  -  บาท   บท   วันพุธ
ศ   ษ   ส   สะกด  -  ทิศ   อากาศ   ประเทศ   เศษกระดาษ   ศาสน์
ตัวสะกดหลายตัว – บาตร  สามารถ  พุทธ
ฝึกฝันคำ
ตรู่   กล้ำ   ไกว
กล้วย   กลาย   ปล่อย
กลอง   ไกล   กล่าว
กว่า   เปล่า   กลิ่น
อ่านและจำเป็นคำ
เหตุการณ์   อ่านว่า   เหด – กาน
การ์ตูน    -    กา – ตูน
















ป.๒ เล่ม.๒ หน้า ๓๗
๒. ฝึกอ่าน
ปล่อยปลา   ตาบอด   หลอดไฟ
ใกล้วัด   ลำตัด   ฝัดข้าว
ก้าวเดิน   เชิญกล่าว   เหล่านี้
ที่เดิม   เพิ่มยา   การ์ตูน
กล่องเตารีด   ปิดพัดลม
แสงแดดจ้า   มาสะดวก
ช่างทำทอง   รองเท้าแตะ
สายไฟกีดขวางทางเดิน
พ่อต้องการไฟฉาย
เกิดเหตุการณ์ร้ายในหมู่บ้าน

















ป.๒ เล่ม.๒ หน้า ๓๘
บทที่ ๒๑
วันเสาร์ต้นเดือนมกราคม  วีระนัดเพื่อน ๆ ไปเที่ยวที่บึงไม่ห่างจากบ้านของเขามากนัก มานะ  มานี  ปิติ  สมคิด  ดวงแก้วและชูใจ  ก็ไปเที่ยวด้วย  เด็ก ๆ เดินผ่านทุ่งนา  เห็นนกเอี้ยงหลายตัวเกาะอยู่บนหลังควาย  ชูใจเห็นนกเอี้ยงแล้วก็อยากเห็นนกยูงบ้าง  เพราะเคยเห็นแต่รูปในหนังสือ  ปิติเห็นกอไผ่จึงบอกว่า  ถ้ามีมีดจะตัดไม้ไผ่ไปทำว่าว  ดวงแก้วว่าจะเอาไปทำข้าวหลาม























ป.๒ เล่ม.๒ หน้า ๓๙
สมคิดว่าจะเอาไปทำกังหัน  วีระว่าจะเอาไปทำด้ามมีด  เด็ก ๆ เดินคุยกันไปจนถึงริมบึง  วีระบอกว่าเมื่อก่อนที่ริมบึงมีต้นไม้มากมาย  แต่ถูกตัดไปใช้และเผาถ่านจนเกือบหมด  จึงมีแต่ต้นไม้เตี้ย ๆ เหลือต้นสูง ๆ อีกไม่มากนัก  บางต้นมีกาฝากมานีมองเห็นดอกกล้วยไม้สีสวยจึงบอกปิติขึ้นไปเอามาให้มานะบอกว่าปล่อยให้ดอกกล้วยไม้อยู่บนต้นไม้ดีกว่า  คนอื่นจะได้ดูบ้าง  ปิติว่าเขาขึ้นไม่ได้  เพราะกลัวตกและเข็ดที่ไปเจอผึ้ง  เหมือนที่เขาขึ้นต้นไม้จะไปเอารังนก
เด็ก ๆ พากันมานั่งพักที่ใต้ต้นไม้ริมบึง  น้ำในบึงแห้งเกือบหมด  เพราะตั้งแต่เดือนมิถุนายน  มีฝนตกเพียงเล็กน้อย  ริมบึงบางแห่งน้ำแห้งเกือบ





















ป.๒ เล่ม.๒ หน้า ๔๐
เป็นโคลน  มานะมองเห็นปลาดิ้นอยู่จึงชวนเพื่อน ๆ ลงไปจับปลา  เด็กผู้หญิงกลัวเปื้อนโคลนไม่มีน้ำล้างและไม่มีผ้าผลัด  ขอนั่งดูอยู่ใต้ต้นไม้  สวนเด็กผู้ชายลงไปจับปลาอย่างสนุกสนาน  มานะจับปลาช่อนได้  สมคิดจับปลาหมอได้  แต่ปลาดุกไม่มีใครจับ  ต้องให้วีระจับ  วีระจับปลาเก่งมากเพราะเคยจับอยู่บ่อย ๆ ปิติจับได้แต่ปลาตัวเล็ก ๆ ชูใจบอกให้ปิติเอาไปปล่อยในคูข้างบ้าน  เพราะมันยังเล็กอยู่  ปิติว่าถ้าปล่อยในคูถ้าน้ำแห้งเดี๋ยวมันก็จะตาย  เอาไปปล่อยในแม่น้ำดีกว่า  มานีรู้สึกร้อนและหิวข้าวเพราะเวลาใกล้จะเที่ยงแล้ว  จึงชวนมานะกลับบ้าน  เด็กผู้ชายทั้งหมดจึงขึ้นมาจากบึง
ตอนเดินกลับบ้าน  วีระเล่าให้เพื่อน ๆ ฟังว่า “เมื่อปีกลาย  น้ำในบึงมีมากและลึก  นอกจากมี





















ป.๒ เล่ม.๒ หน้า ๔๑







ป.๒ เล่ม.๒ หน้า ๔๒
ปลามากแล้ว  ยังมีกบและเต่าอีกด้วย  แต่ปีนี้ฝนไม่ค่อยตกจึงมีน้ำน้อย  ปลาก็น้อยด้วย  กบและเต่าไม่มีเลย”
 “ฝนตกน้อยอาจเป็นเพราะคนตัดไม้มากหรือไฟไหม้ป่า  ทำให้ต้นไม้ตาย  เหมือนที่ครูสอนก็ได้” มานะพูดต่อ
“นอกจากจะมีปลาน้อยแล้ว  คนยังจับปลามากขึ้น  ไม่เลือกทั้งตัวเล็กตัวน้อย  ถ้าจับอย่างนี้ต่อไป  เราคงไม่มีปลากินอีก”  ชูใจพูดก่อนจะแยกกันเข้าบ้าน

แบบฝึก
ฝึกฝันคำ
จ้า   ดิ้น   ด้าม   เต่า
เตี้ย   บ่อ   เอี้ยง   อ่อน
















ป.๒ เล่ม.๒ หน้า ๔๓
ฝึกอ่านคำที่ใช้ เ–ีย
เปีย   เสีย   เมีย   เลีย
เตียง   เสียง   เพียง   เรียน
เจียน   เหียน   เทียน   เรียน
เบียด    เขียด   เคียด   เจียด
เทียบ   เรียบ   เคียว   เจียว
ฝึกอ่านคำที่มี ก สะกด (แม่ กก)
ลาก   ฝาก   บวก
พวก   ซัก   ปัก
เรียก   เปียก   ฟูก
ลูก   หอก    ดอก
โยก   โชก   แยก
แบก   ลึก   ตึก















ป.๒ เล่ม.๒ หน้า ๔๔
ฝึกอ่านคำที่มี ล ควบกล้ำ
กลาย   กลัว   ไกล   กลับ   เกลียด
เขลา   ขลาด   โขลง   ขลิบ   ขลุ่ย
โคลน   เคลื่อน   คลุม   เคลือบ   คล้าย
ปลาย   เปลี่ยน   ปลอม   ปลิว   ปลด
พลู   พลัน   พลิก   เพลิง   พลอย
ผลิ   แผล   เผลอ   แผลง   ผละ
อ่านและจำเป็นคำ
กรกฎาคม   อ่านว่า   กะ – ระ –กะ – ดา – คม
                              (ออกเสียง กะ ระ กึ่งเสียง)
สนุกสนาน   -     สะ – หนุก – สะ – หนาน
                              (ออกเสียง สะ กึ่งเสียง)
















ป.๒ เล่ม.๒ หน้า ๔๕
ฝึกอ่าน
หางเปีย   เสียใจ   ไม่เปียก
เรียกกลับ   จับเคียว   เจียวไข่
ไกลลิบ   หยิบเทียน   เรียนรู้
เจียนพลู   ดูน้ำ    ทำว่าว
เลี้ยงนกเอี้ยง   เที่ยงวันนี้   ที่ไฟไหม้
ให้กล้วยไม้   ได้มากมาย   กลายเป็นกบ
กาฝากเป็นพืชชนิดหนึ่ง
ฉันจะไปตัดไม้ไผ่มาทำข้าวหลาม
ปลาหมอ  ปลาช่อน   และปลาดุก  อาศัยอยู่ในแม่น้ำลำคลอง



















ป.๒ เล่ม.๒ หน้า ๔๖
บทที่ ๒๒
มานะและมานีกลับจากโรงเรียนมาช่วยพ่อแม่ทำงานบ้าน  มานะช่วยพ่อทำสวนครัวมานีช่วยแม่กวาดบ้าน  ถูบ้าน  และทำกับข้าว  แม่ให้มานีต้มน้ำไวดื่ม  มานีมัวทำงานเพลิน  น้ำในกาเดือด  ไอน้ำดันฝากามีเสียงดังอยู่นาน  จนแม่ต้องร้องเตือน
เวลาใกล้จะค่ำ  มานียืนที่หน้าต่าง  ดูพระจันทร์กำลังขึ้นทางทิศตะวันออก  มานีเฝ้าดูดวงจันทร์ตั้งแต่เริ่มขึ้นจนเต็มดวง  ตอนที่ดวงจันทร์เพิ่มขึ้นจากขอบฟ้าแสงไม่จ้า  และดูเหมือนดวงจะโตกว่าเมื่อขึ้นมากลางท้องฟ้ามานีสงสัยอยากรู้เรื่องเกี่ยวกับพระจันทร์  จึงไปนอนหนุนหมอนดูที่นอกชาน





















ป.๒ เล่ม.๒ หน้า ๔๗
เมื่อพ่อ  แม่   มานะเสร็จงานแล้วก็มานั่งคุยกันข้าง ๆ มานี  มานีถามพ่อว่าบนดวงจันทร์มีกระต่ายเหมือนในนิทานไหม  พ่อและแม่บอกว่า  ไม่มี  มานะจึงบอกมานีว่า  เขาอ่านหนังสือในห้องสมุดโรงเรียนรู้ว่า  บนดวงจันทร์ไม่มีสิ่งมีชีวิต  เพราะไม่มีอากาศหายใจ  มีแต่ภูเขาและเหวลึก  โลกอยู่ห่างจากดวงจันทร์มากจึงเห็น

























ป.๒ เล่ม.๒ หน้า ๔๘
เหวลึกเป็นเงาดำ ๆ  บางคนเห็นเป็นกระต่าย  บ้างก็ว่าเป็นคน  แล้วนำมาแต่งเป็นเพลงและนิทาน
วันนั้นพระจันทร์เต็มดวง  มานีมองเห็นดาวอยู่น้อยมาก  จึงถามพ่อว่า  ดาวหายไปไหนพ่อบอกว่าดาวไม่ได้หายไปไหน  แต่แสงจันทร์สว่างกว่าแสงดาว  จึงมองไม่เห็นดาวบางดวงมานีคิดในใจว่าคงจะเหมือนกลางวันที่มองไม่เห็นดวงจันทร์และดาว  เพราะแสงอาทิตย์สว่างมาก  ถ้าแสงจันทร์สว่างเหมือนแสงอาทิตย์  คงจะไม้ต้องใช้ไฟฟ้า  มานีกำลังคิดเพลินอยู่พอดีมีเมฆก้อนใหญ่ลอยมาบังดวงจันทร์จนมืดหมดมานีไม่ชอบใจ  จึงพูดว่า
“ มานีไม่ชอบเมฆเลย  เมฆมาบังแสงจันทร์สวย ๆ จนมืดหมด”




















ป.๒ เล่ม.๒ หน้า ๔๙
“ถ้าไม่มีก้อนเมฆก็ไม่มีฝน  และถ้าไม่มีฝนแล้ว  ชาวนาก็ไม่มีน้ำทำนา” มานะพูด
“แต่ถ้าฝนตกมาก ๆ น้ำท่วม  ข้าวก็ตายหมด” มานีบอก  แล้วพูดต่อไปว่า
“ทำไมฤดูฝนจึงนานนัก  มานีเห็นฝนตกตั้งแต่เดือนพฤษภาคมถึงเดือนนี้  ซึ่งเป็นเดือนพฤศจิกายนแล้ว  ก็ยังมีฝนตกอีก”























ป.๒ เล่ม.๒ หน้า ๕๐
“ในฤดูร้อนหรือฤดูหนาวก็มีฝนตกได้เหมือนกัน  เช่น  เดือนเมษายน  หรือเดือนกุมภาพันธ์  แต่ไม่เรียกว่าฤดูฝน” พ่อตอบ
ลมเริ่มพัดแรงขึ้น  เมฆสีดำลอยต่ำเต็มท้องฟ้า  มีหยดน้ำฝนตกลงมา  พ่อบอกให้ทุกคนรีบเข้าไปข้างใน  เมื่อคุยกันต่อไปอีกเล็กน้อยมานีก็หาวเพราะง่วงนอน  แม่จึงบอกให้ไปนอน

แบบฝึก
ฝึกผันคำ
ขวาง   สาว   เส้น   หัน
หุ้ม   หาว   หนี   หมู
หมอ   หลอ   เหล่า   ไหล่
หวาน   หวี   ไหว   เผา















ป.๒ เล่ม.๒ หน้า ๕๑
ฝึกอ่านคำที่ใช้ เ
เข   เฉ   เส   เห
เก   เจ   เซ   เท
เขก   เสก   เบน   เอง
เหว   เปล   เกรง   เพลง
ฝึกอ่านคำที่สะกดด้วย ว หรือ ย
หนาว   หมาย   หวาย
เหนียว   เหลียว   เหมียว
กลาย   ปลาย   ควาย
พลอย   กลอย   ปรอย
แพรว   ปลิว   โปรย
อ่านและจำเป็นคำ
กุมภาพันธ์   อ่านว่า   กุม – พา – พัน
เมษายน    -    เม – สา – ยน













ป.๒ เล่ม.๒ หน้า ๕๒
พฤษภาคม   อ่านว่า   พรึด – สะ – พา – คม
                                (ออกเสียง สะ กึ่งเสียง)
พฤศจิกายน   -   พรึด – สะ – จิ – กา – ยน
                                (ออกเสียง สะ กึ่งเสียง)
ฝึกอ่าน
หนุนแขน   แหวนทอง   น้องสาว
หาวนอน   สอนเพลิน   เดินมา
หน้าหนาว   ข้าวเหนียว   เหลียวดู
อยู่ต่ำ   ค่ำนี้   มีเมฆ
ขอบเหวกว้าง   หางกระต่าย
ท้ายนอกชาน   งานสวนครัว
ต้มหัวปลา   หน้าน้ำท่วม
















ป.๒ เล่ม.๒ หน้า  ๕๓
ไอน้ำมีแรงดัน
โลกหมุนรอบตัวเอง
อากาศเริ่มหนาวเย็นตั้งแต่เดือนพฤศจิกายน


























ป.๒ เล่ม.๒ หน้า ๕๔
บทที่ ๒๓
ก่อนชั่วโมงสุดท้าย  ครูไพลินให้นักเรียนคัดคำยากจากบทเรียนลงในสมุดแบบฝึกหัด  ให้ขีดเส้นคั้นหน้ากระดาษ  และเขียนวันที่ตรงบรรทัดบน  ครูไพลินคัดคำบางคำเป็นตัวอย่างปิติกระซิบบอกสมคิดว่า  เขาจะรีบคัดให้เสร็จเร็ว ๆ เพื่อจะได้เตรียมตัวไปปลูกต้นไม้ตามที่ครูนัดไว้
ตามตารางสอนวันนี้  เวลาสุดท้ายครูไพลินนัดปลูกต้นไม้  ดอกไม้ในโรงเรียนนักเรียนแทบทุกคนเตรียมเมล็ดผลไม้และดอกไม้บางคนนำต้นไม้เล็ก ๆ มาด้วย  ปิติให้สมคิดเดาว่าเขาเตรียมเม็ดอะไรมา  สมคิดเดาถูกว่า  เม็ดมะม่วง  เพราะปิติเคยบอกว่า  ชอบกินมะม่วงและคิดจะปลูกมะม่วงในวัด




















ป.๒ เล่ม.๒ หน้า ๕๕
พอนักเรียนคัดเสร็จ  และส่งสมุดแบบฝึกหัดไว้บนโต๊ะครูเรียบร้อยแล้ว  ครูไพลินจึงถามนักเรียนใครจะปลูกอะไรนักเรียนชายหลายคนบอกว่า  จะปลูกมะขาม  มะพร้าว  มะม่วง  ขนุน  บางคนว่าจะปลูกนุ่น  นักเรียนหญิงค้านว่า  ควรปลูกดอกไม้  เพราะเวลาดอกไม้บาน  โรงเรียนจะดูสวยงามดี  แต่ปิติเห็นว่า  ปลูกมะม่วงดีกว่าเพราะอาศัยรมเงาเล่นตอนพักกลางวัน  เมื่อมีลูกก็เอามากินหรือขายได้
























ป.๒ เล่ม.๒ หน้า ๕๖
ครูไพลินปล่อยให้นักเรียนคุยกันเรื่องต้นไม้ครู่หนึ่ง  แล้วบอกนักเรียนว่าปลูกอะไรก็มีประโยชน์ทั้งสิ้น  จึงให้นักเรียนช่วยกันปลูกตามแนวถนนในกระถางและตามริมรั้ว  ส่วนเมล็ดที่นักเรียนนำมา  ต้องเพราะเป็นต้นเสียก่อนจึงจะนำไปปลูกได้
ก่อนออกจากห้องเรียน  ครูไพลินสั่งให้ทุกคนเก็บดินสอ  ยางลบ  ไม้บรรทัดและหนังสือ

























ป.๒ เล่ม.๒ หน้า ๕๗
ให้เรียบร้อย  แล้วเตือนให้ระวังในการใช้  จอบ  เสียม  และสัตว์ที่มีพิษต่าง ๆ เช่น  ตะขาบ งู
“ฉันจะใส่ปุ๋ยต้นมะม่วงของฉันมาก ๆ มันจะได้โตเร็ว ๆ” ปิติพูดกับชูใจ  ชูใจค้านว่า”ฉันว่าไม่จริง  ใส่ปุ๋ยมาก ๆ บางที่ต้นไม้ไม่โตและอาจจะตายก็ได้  ต้องใส่ให้พอเหมาะจึงจะดี”
ครูไพลินเห็นนักเรียนปลูกเสร็จแล้วจึงให้หากิ่งไม้มาคลุมเพื่อบังแดด  แล้วสั่งให้ทุกคนไปล้างมือให้สะอาด  ถูดินที่ติดตามซอกเล็บออกให้หมด  และระวังอย่าให้น้ำเปื้อนตามเสื้อผ้า  เมื่อนักเรียนล้างมือเรียบร้อยแล้ว   ต่างก็มายืนดูต้นไม้ที่ตนปลูก  ครูไพลินจึงอธิบายเพิ่มเติมว่าประเทศของเรามีดินดีเหมาะแก่การปลูกพืชมากทำให้เรา



















ป.๒ เล่ม.๒ หน้า ๕๘
มีผลไม้หลายชนิดและมีกินตลอดปี  แต่เราต้องรู้จักรักษาดินอยู่เสมอ
	พอหมดเวลา  ครูไพลินก็ปล่อยให้นักเรียนกลับบ้าน

แบบฝึก
ฝึกผันคำ
งาม   ว่าว   ท้าย
เพิง   คั่น   ทั้ง
ท่วม   มวย   แนว
ฝึกอ่านคำที่ใช้สระ อา และมีตัว ง น ม ย ว ก ด บ สะกด
ยา   ยาง   กาง   ถาง
นา   นาน   อาน   สาน
งา   งาม   จาม   หาม
ชา   ชาย   ตาย   ขาว













ป.๒ เล่ม.๒ หน้า ๕๙
ลา   ลาก   ปาก   ฝาก
วา   วาด   บาด   ผาด
รา   ราบ   คาบ   ฉาบ
ฝึกอ่านคำที่ใช้ไม้ไต่คู้
เล็ง   เอ็ง   เก็ง
เซ็น   เป็น   เข็น
เค็ม   เต็ม   เข็ม
เม็ด   เด็ด   เห็ด
เล็บ   เจ็บ   เห็บ
เร็ว   เล็ก   เด็ก
ฝึกอ่านคำที่สะกดด้วย บ (แม่ กบ)
แทบ   แบบ   แถบ
เรียบ   เงียบ   เสียบ
รบ   กบ   ขบ
มอบ   ตอบ   ขอบ
เย็บ   โอบ   สับ












ป.๒ เล่ม.๒ หน้า  ๖๐
อ่านและจำเป็นคำ
เมล็ด   อ่านว่า   มะ – เล็ด (ออกเสียง มะ กึ่งเสียง)
ฝึกอ่าน
เดาออก   ซอกเล็บ   เจ็บมาก
ลากเข็น   เป็นแนว   แก้วบาด
ขาดปุ๋ย   คุยนาน   จานขาว
เพราะเมล็ด   มีเมล็ดเยอะ   เจอะกระถาง
ใช้ยางลบ   พบตะขาบ   หาบขนุน
วางนุ่นไว้   ใช้ไม้คั่น   เป็นมั่นเหมาะ
เมื่อครู่ลุงฝากมะขามมาให้แม่
ครูบอกให้นักเรียนเขียนวันที่ทุกครั้งที่ทำแบบฝึกหัด
เขากระซิบเสียงค่อยมากจนฉันแทบไม่ได้ยิน
เราเรียนบทที่ ๕ ในเวลาสุดท้ายของตารางสอน















ป.๒ เล่ม.๒ หน้า  ๖๑
บทที่ ๒๔
ออกพรรษาแล้ว  ชาวบ้านตกลงกันว่าจะจัดงานลอยกระทงเหมือนทุกปี  และปีนี้จะมีการแข่งเรือในตอนกลางวันด้วย  เรือที่จะแข่งมีเรือเล็ก เรือยาว และเรือแจว  การจัดงานครั้งนี้ทางอำเภอและโรงเรียนก็ร่วมมือด้วย
ก่อนถึงวันงาน  ต่างฝ่ายก็เตรียมจัดทำกระทงและตกแต่งอย่างสวยงาม  ส่วนมากใช้ต้นกล้วยมาทำเป็นแพสำหรับรองกระทง
ที่โรงเรียน  ครูและนักเรียนช่วยกันทำกระทงของโรงเรียน  นักเรียนแต่ละคนทำกระทงของตัวเองด้วย
พอถึงวันงาน มานี ชูใจ ดวงแก้ว และ

















ป.๒ เล่ม.๒ หน้า ๖๒
นักเรียนหญิงคนอื่น ๆ ใช้ใบตองเย็บเป็นกระทงครูไพลินคอยแนะนำวิธีเย็บให้  ปิติและสมคิดช่วยกันเอาไม้ไผ่มาเหลาทำเป็นไม้กลัด  ครูไพลินเตือนให้แทงไม้กลัดเบา ๆ อย่างให้ใบตองแตกและอย่าให้ไม้กลัดแทงมือ
ปิติ  สมคิดและนักเรียนชายบางคนเย็บกระทงไม่เป็นจึงหาของอื่นมาทำกระทง  สมคิดใช้

























 ป.๒ เล่ม.๒ หน้า  ๖๓
กาบมะพร้าวทำเป็นรูปคล้ายเรือ  มีดอกไม้ธูปเทียนปักตรงกลาง  และใช้กระดาษทำเป็นธงติดก้านธูปปักไว้ด้วย  บางคนก็ใช้กาบกล้วยทำกระทง  แต่ปิติใช้กระป๋องนมใบใหญ่ใส่ทรายเล็กน้อยสำหรับปักดอกไม้  ธูปเทียน เขาบอกว่า ของเขาจะลอยไปไดไกลและลอยอยู่นาน  เมื่อทำกระทงเสร็จแล้วครูจึงปล่อยให้ไปดูการแข่งเรือ
ปิติ   ชอบดูการแข่งเรือเล็กที่มีคนพายคนเดียวพอเรือถูกกระลอกลูกใหญ่ ๆ เรือก็โคลงเคลงไปมาน่าสนุก  บางลำเอียงจนล่มลง  คนพายสามารถกู้เรือแล้วแข่งต่อไปได้  ดวงแก้วชอบดูแข่งเรือแจวแต่สมคิดมานีและชูใจชอบดูแข่งเรือยาวที่มีคนพายหลาย ๆ คน  และพายได้พร้อม ๆ กันเพราะมีคนคอยเป่านกหวีดและโยกตัวให้จังหวะ



















ป.๒ เล่ม.๒ หน้า  ๖๔






ป.๒ เล่ม.๒ หน้า  ๖๕
อยู่ที่หัวเรือ  คนพายก็ร้องเพลงเข้าจังหวะด้วยมีคนคอยถือท้ายให้เรือแล่นไปตรง ๆ แต่เรือใหญ่ ๆ ต้องใช้คนถือท้ายเรืองถึงสองคน
คืนนั้นพระจันทร์เต็มดวง  ส่องแสงสว่างเป็นที่หน้าเบิกบานใจ  ประชาชนพากันแห่กระทงไปรวมที่วัด  แล้วจึงนำไปลอยที่ท่าน้ำ  เมื่อจุดธูปเทียนแล้วจึงปล่อยให้ลอยไป  กระทงน้อยใหญ่ลอยในน้ำมองเห็นแสงเทียนสว่างทั่วไปดูสวยงามมาก
มีคนลงเรือพายตามกระทงไป  บ้างก็ร้องเพลงสนุกสนาน  บ้างก็รำจนเรือคว่ำจมลง  ต้องช่วยกันกู้ขึ้นมา  แล้วพายต่อไป
พอได้เวลา  ผู้ใหญ่ก็พาเด็ก ๆ กลับบ้านมานีเสียดายอยากดูกระทงนาน ๆ



















ป.๒ เล่ม.๒ หน้า  ๖๖
แบบฝึก
ฝึกอ่านคำ
คำที่สะกดด้วย ม (แม่ กม)
ชุม   ดุม   สุม
นาม   ตาม   ขาม
โดม   โจม   โหม
เทียม   เตรียม   เขียม
ริม   ตูม   ผอม
คำที่สะกดด้วย ง (แม่ กง)
กาง   ถาง   ทาง
เอียง   เฉียง   เรียง
คง   ผง   ลง
บัง   ฝัง   พัง
กวาง   ขวาง   คราง
จูง   สอง   ยัง













ป.๒ เล่ม.๒ หน้า  ๖๗
ฝึกอ่านคำ
คำที่ใช้  โ–ะ
ตก   หก   นก
อด   สด   รด
จม   ผม   นม
กบ   ขบ   ลบ
คง   ผง   วง
อก   หน   งด
คำที่ใช้ โ- มีตัวสะกด
โคน   โยน   โรย   โดย
โค้ง   โยง   โคลน   กระโถน
ขโมย   ข้าวโพด   โคลงเคลง
ฝึกผันคำ
แพ   ล่ม   น้ำ
เพิ่ง   พาย   ดู
รอง   เล่า   แทง











ป.๒ เล่ม.๒ หน้า  ๖๘
ฝึกอ่านคำที่มี ว และ ล ควบกล้ำ
กลาง   กวาง   ไกล   ไกว
กลัด   กวัก   แกล้ง   แกว่ง
ขลัง   โขลก   ไขว้   ขวิด
คลาน   ควาน   คล่ำ   คว่ำ
เปลี่ยน   ปลิง   เปลี่ยว   ปลูก
กล้า   คว้า   กลั่น   ควัน
ฝึกอ่าน
เรือล่ม   จมน้ำ   ด้ามพาย
เสียดาย   คล้ายกัน   ฟันโยก
โลกกลม   นมสด   รถคว่ำ
ทำแพ   แห่ไป   ไม้กลัด
แทงกาบกล้าย    ช่วยกู้เรือ
ถูกจังหวะ     เป็นระลอก














ป.๒ เล่ม.๒ หน้า  ๖๙
พี่ใช้ใบตองตกแต่งกระทง
เรือแล่นโคลงเคลงเมื่อออกจากท่าน้ำ
เขาตกลงจะเหลาดินสอให้ฉัน
ลุงแจวเรือเอียงไปเอียงมา

























ป.๒ เล่ม.๒ หน้า  ๗๐
บทที่  ๒๕
วันหนึ่งในเดือนธันวาคม  สมคิดไปหาปิติแต่เช้า  พบพ่อของปิติที่ใต้ถุนบ้าน  จึงถามหาปิติพ่อของปิติกำลังจะไปนา  จึงร้องบอกปิติ  และให้สมคิดขึ้นไปหาปิติที่บนบ้าน
ปิติดีใจทีสมคิดมาหา  เพราะสมคิดเคยบอกว่า  เขาอยากจะมาบ้านปิติ  และอยากรู้เรืองการทำนา  ปิติพาสมคิดขึ้นไปบนบ้าน  สมคิดเห็นยายของปิติสวมแว่นตานั่งอ่านหนังสืออยู่ที่นอกชานยายอายุมากแล้วจนฟันหลุดหมดสมคิดจึงกระซิบถามปิติว่า ยายไม่มีฟัน จะเคี้ยวอาหารอย่างไรปิติตอบว่ายายใช้เหงือก  แต่เคี้ยวไม่ละเอียดต้องกลืนลงไป  จึงต้องหาอาหารอ่อน ๆ ให้ แล้วพูดต่อไปว่า  ฟันของเขาไม่ดีหลายซี่  พ่อต้องพาไป



















ป.๒ เล่ม.๒ หน้า  ๗๑
ให้หมอถอนออก  ถ้าถอนหมดทุกซี่  ก็คงไม่มีฟันเหมือนยาย  หรือไม่ก็เหมือนน้องของเขา  ยังไม่มีฟันเหมือนกัน
ปิติชวนสมคิดไปดูน้อง  สมคิดดีใจที่เห็นน้องของปิติเพราะเขาไม่มีน้องจึงเข้าไปนั่งดูใกล้แม่ของปิตินั่งไกวเปลอยู่  น้องนอนหลับอยู่ในเปล  มีผ้าเช็ดตัวคลุมหัว  ที่ไหล่  อกและลำตัวก็มีผ้าห่มคลุมเพื่อให้อบอุ่น  แม่ถามสมคิดว่าชอบ























ป.๒ เล่ม.๒ หน้า  ๗๒
น้องไหม  สมคิดตอบว่าชอบมาก  เขาเห็นใบหน้าของน้องเล็กนิดเดียว  จมูก  ปาก  คิ้ว  คางก็เล็กพอดีน้องตื่น  แม่จึงอุ้มออกจากเปล  แล้วเอานมให้น้องกิน  สมคิดจับแขนของน้องดู  และบอกว่าเนื้อตัวของน้องนุ่มนิ่มน่ารักจริง  น้องกินนมแล้วก็หลับต่อไปอีก  สมคิดพูดว่าน้องเลียงง่ายดี  กินแล้วก็นอน แม่บอกว่า เด็กเล็ก ๆ มีแต่กินกับนอน  และต้องนอนพักผ่อนมาก ๆ จึงจะโตเร็ว  ปิติและสมคิดนั่งคุยกันเบา ๆ เพราะกลัวน้องจะตื่น
เมื่อดูน้องจนพอใจแล้ว  ปิติพาออกไปเที่ยวทุ่งนา  อากาศกลางทุ่งนาสดชื่น  เด็กทั้งสองเดินบ้างวิ่งบาง  เหนื่อยก็หยุดพักแล้วก็เดินต่อไปเรื่อย ๆ สมคิดมัวดูนกเพลินไม่ได้ดูทาง  จึงสะดุด





















   ป.๒ เล่ม.๒ หน้า  ๗๓
ก้อนดินล้มลง  ปิติดึงแขนให้ลุกขึ้นแล้วถามว่าเจ็บไหม  สมคิดปัดฝุ่นที่เขาแล้วตอบว่า  ไม่เป็นไรเจ็บที่แข้งนิดเดียว  แล้วทั่งสองก็เดินต่อไป

แบบฝึก
ฝึกผันคำ
เคี้ยว   คิ้ว   ซี่   น้อง
นิ่ม   เนื้อ   แว่น   เลี้ยง
ฝึกอ่าน
คำที่ใช้  เ–ีอ  มีตัวสะกด
เขียง   เฉียง   เตียน   เกวียน

















ป.๒ เล่ม.๒ หน้า  ๗๔
เจียม   เทียม   เสียด   เขียด
เซียว   เสียว   เพียบ   เรียบ
เปียก   เจียก   เหนียว   เหลียว
คำที่ใช้ เ–ือ  มีตัวสะกด
เรือง   เคือง   เบือน   เชือน
เผือก   เกือก   เชือด   เผือด
เดือย   เคลือบ   เอือม   เหลือบ
ฝึกอ่านเทียบเสียงคำที่สะกดด้วย ว และ ย
กา – กาย – กาว
ขา – ขาย – ขาว
คา – คาย – คาว
รา – ราย – ราว
หา – หาย – หาว
ผิ – ผิว      สิ – สิว
คุ – คุย      ปุ – ปุย













   ป.๒ เล่ม.๒ หน้า  ๗๕
โบ – โบย    โอ – โอย
มัว – มาย     รัว – รวย
เปล – เปลว     ครุ – ครุย
ฝึกอ่านคำประสม
ฝ่าฝืน   เดือดร้อน    หลีกเลี่ยง
คุ้มครอง    อบอุ่น   เคลื่อนไหว
ก้าวหน้า   หมู่บ้าน   กีดขวาง
เหตุการณ์   นุ่มนิ่ม    ชี้แจง
๕.ฝึกอ่าน
หยุดเดี๋ยว   เสียวไส้   ใส่เฝือก
เกือกม้า    ขาเขียง   เรียงเดี่ยว
เคี้ยวหมาก   ลากเกวียน   เขียนคิ้ว
อายุมาก   อยากพกผ่อน   อดนอนเรื่อย
เมื่อยหัวไหล่   ตกใต้ถุน   มีฝุ่นมาก
ไม่อยากกลืน   ยืนไกวเปล   เทน้ำแข็ง













   ป.๒ เล่ม.๒ หน้า  ๗๖
วันนี้อากาศอบอุ่นดี
ลุงทำแว่นตาหลุดมือ
ฉันปัดที่นอนทุกวัน


























   ป.๒ เล่ม.๒ หน้า  ๗๗
บทที่  ๒๖
ปิติพาสมคิดเดินไปเรื่อยจนไปถึงนาของเขาพบพ่อของปิติกำลังทำงานอยู่  พ่อถามสมคิดว่าเดินมาไกลเมื่อยไหม  สมคิดบอกว่าไม่เมื่อย  สนุกดีแต่พ่อคงเหนื่อยมาก  พ่อของปิติพูดว่าชาวนาต้องทำงานหนัก  ต้องออกจากบ้านตั้งแต่เช้าตรู่และทำงานอยู่กลางแดดตลอดวัน  พ่อบอกให้ทั้งสองคนไปพักในร่ม  แต่ทั้งสองคนอยากไปหาดินเหนียวมาปั้นเล่น  พ่อจึงหางอบมาให้ใส่
พ่อของปิติเป็นชาวนาที่ขยัน  ทำนาได้ข้าวปีละมาก ๆ เมื่อได้ข้าวมาก็แบ่งเป็นส่วน ๆ เขาจะเก็บไว้สำหลับกินและเอาไว้ปลูก  ส่วนที่เหลือจะขายเอาเงินมาใช้จ่ายในครอบครัว  นอกจาก




















   ป.๒ เล่ม.๒ หน้า  ๗๘
ทำนา  เขายังทำไร่และทำสวนอีกด้วย  ในไร่มีข้าวโพด  และแตงกวา  ในสวนมีมะม่วง  ขนุนและกล้วย  จึงมีรายได้หลายทาง  พ่อแม่และพี่ของปิติมีร่างกายแข็งแรง  เพราะได้ออกกำลังกายอยู่เสมอ  ปิติมาที่นาบ้างเหมือนกัน  แต่ช่วยทำอะไรไม่ได้มากนักเพราะยังเล็กอยู่
เมื่อทั้งสองหาดินเหนียวได้แล้วก็กลับมาหาพ่อ  พอดีพ่อและพี่ชายของปิติมานั่งพักอยู่ในร่ม  สมคิด
























   ป.๒ เล่ม.๒ หน้า  ๗๙
จึงถามพ่อถึงวิธีทำนา  พ่ออธิบายว่า  “เขาใช้ควายหรือรถไถนา  แล้วเอาข้าวเปลือกหว่านลงไป  บางทีก็ต้องเพาะเป็นต้นอ่อนเสียก่อน  แล้วจึงนำไปปลูก”
พ่อของปิติเห็นสมคิดสนใจ  จึงเล่าให้ฟังต่อว่า เมื่อปลูกแล้ว  งานก็เบาลงบ้างแต่ไม้ได้หยุด  เดือนพฤษภาคม  มิถุนายน  และกรกฎาคมเป็นเวลาไถนาปลูกข้าว  พอถึงเดือนสิงหาคม  กันยายน และตุลาคม  ต้นข้าวโตขึ้นชาวนาต้องคอยดูแลให้มีน้ำหล่อเลี้ยงอยู่ตลอดเวลา  ข้าวจึงจะมีรวงดี  เมื่อรวงข้าวสุกเหลือง  ก็ใช้เคียวเกี่ยวผึ่งแดดไว้  พอแห้งก็มัดรวมกันเป็นฟ่อน ๆ แล้วจึงขนเอาไปหวด
ปิติเล่าเพิ่มเติมว่า  “เวลาเกี่ยวข้าวบางทีมีคนมาช่วยมากมาย   ร้องเพลงกันไป  เกี่ยวข้าว




















   ป.๒ เล่ม.๒ หน้า  ๘๐
กันไปสนุกดี
สมคิดถามว่า  “ปิติเกี่ยวข้าวเป็นไหม”
ปิติตอบว่า  “ไม่เป็น  กลัวเคียวเกี่ยวนิ้วขาด”  พ่อของปิติเล่าต่อไปว่า  ชาวนาต่างก็ช่วยเหลือและเอื้อเฟื้อกันดี  พอถึงเวลานวดขาวเขาก็จะช่วยกันเรียงฟ่อนข้าวเป็นวง  แล้วใช้ควายย่ำ  เพื่อให้เมล็ดข้าวเปลือกหลุดออกจากรวง






















ป.๒ เล่ม.๒ หน้า  ๘๑
ส่วนที่เหลือเป็นเฟืองเก็บไว้ใช้ประโยชน์ได้หลายอย่าง
“ชาวนาทำนาแล้วขายได้เงินมาก  คงรวยกันทุกคนนะครับ”  สมคิดพูด
“ที่รวยก็มี  ที่ไม่รวยก็มี บางปีฝนแล่งทำนาไม่คอยได้ผล  แต่อย่างน้อยทุกคนก็มีข้าวกินไม่อดตาย”  พ่อของปิติตอบ  แล้วพูดต่อไปว่า  “สิ่งที่ชาวนาดีใจก็คือ  เขาปลูกข้าวให้ทุคนในประเทศของเรากิน  และยังส่งไปขายให้คนในประเทศอื่นได้กินด้วย”

แบบฝึก
ฝึกฝันคำ
ผึ่ง   ผ่อน   แห่    หล่อ   หว่าน

















ป.๒ เล่ม.๒ หน้า  ๘๒
ฝึกอ่านคำที่ใช้   ัว  มีตัวสะกด
ควบ   ขวบ  ตวง  รวง
ผวน   กวน   นวด   ขวด
ลวก   บวก   สวม   นวม
ฉวย   รวย   หลวง   หมวก
หนวด   หยวก   ปลวก   กรวย
ฝึกอ่าน
ขัง – ขัน     คง – คน
คาง – คาน     โยง – โยน
ลิง – ริน      ทอง – ทอน
มึง – มึน      เรียง – เรียน
เอง – เอน     เรือง – เรือน
แดง – แดน     หวง – หวน















   ป.๒ เล่ม.๒ หน้า  ๘๓
การอ่านอักษรนำให้อ่านออกเสียงเปลี่ยนไปตามเสียงตัวนำและออกเสียงตัวนำเป็น อะ กึ่งเสียง ส่วนคำที่มี ห นำ ไม่ต้องออกเสียงตัวนำ
ฝึกอ่าน
ข  นำ – ขยะ  ขยัน  ขนม  ขนุน
จ  นำ – จมูก
ฉ  นำ – ฉลาด
ช  นำ – ชนิด
ด  นำ – ตลาด  ตลอด
ถ  นำ – ถนน   ถวาย
พ  นำ – พยาบาล  พละ
ม  นำ – แมลง  มนุษย์  เมล็ด
ส  นำ – เสมอ  สมุด  สนุกสนาน  สวัสดี
ห  นำ – เหงือก  เหนื่อย  หนุน  เหมาะ  ไหม้  หมอน  หลาม  เหลา  หลุด  ไหล่  หล่อ  แหวน  หว่าน














   ป.๒ เล่ม.๒ หน้า  ๘๔
ฝึกอ่าน
รวงผึ้ง   ผึ่งไว้   ใช้จ่าย   หลายวง
ส่งเคียว   เดี๋ยวอด   หมดขวด   นวดแขน
แหวนหลวม   สวมใส่   ให้หมาก   บวกเลข
ไม่สวมงอบ   ชอบเอื้อเฟื้อ   เมื่อเช้าตรู่
ดูให้ตลอด   ยอดข้าวโพด   มีโทษหนัก
เขารวยเพราะมีรายได้มาก
ฉันมัดฟ่อนหญ้าอยู่นานจนเมื่อย
การทำนาต้องไถนาก่อนแล้วจึงหว่านข้าว




















   ป.๒ เล่ม.๒ หน้า  ๘๕
บทที่  ๒๗
วันที่ยี่สิบเอ็ด  เดือนมกราคม  ลุงซึ่งเป็นพี่ของแม่มานะและมานี  เชิญญาติพี่น้องไปร่วมทำบุญที่บ้าน พ่อแม่พามานะและมานีไปบ้านของลุงตั้งแต่เช้าตรู่  เพื่อให้ทันพิธีทำบุญตักบาตร และจะได้ช่วยลุงเตรียมงานด้วย  มานะนุ่งกางเกงขายาวและใส่เสื้อแขนยาว  มานีนุ่งกระโปรงชุดสีชมพู  มีผ้าคาดเอว
วันนั้น  ญาติมารวมกันมากมาย  หลายคนไม่ได้พบกันเป็นเวลานาน  เพราะอยู่ห่างไกลกันพอพบกันต่างก็ดีใจ  ทักทาย และถามทุกข์สุขกันเสียงดัง  จนฟังไม่ออกว่าใครพูดอะไร  พ่อแม่แนะนำให้  มานะและมานี รู้จักกับญาติหลายคน





















   ป.๒ เล่ม.๒ หน้า  ๘๖
ทั้งสองประนมมือไหว้แทบไม่ทัน
ลูกสาวคนหนึ่งของลุงแต่งงานแล้ว  เขาเดินมาพร้อมกับผู้ชายคนหนึ่ง  เด็กทั้งสองเห็นเข้าก็ดีใจ  รีบวิ่งไปหาแล้วประนมมือไหว้  พี่สาวจึงแนะนำให้รู้จักกับผู้ชายที่เดินมาด้วยกันว่าเป็นพี่เขยมานีชอบใจที่เห็นพี่สาวแต่งตัวสวย  ผมยาวคลุมบ่า  มีช่อกล้วยไม้ติดไว้ด้วย  พี่สาวและพี่เขยทักทายมานะกับมานี  แล้วคุยกันอยู่ครู่หนึ่งแล้วก็ไปทำงานต่อ
มานีถามมานะว่า  พี่สาวยังใช้นามสกุลเดิมอยู่หรือไม่  เพราะครูคนหนึ่งของมานีแต่งงานแล้วนามสกุลไม่เหมือนเดิม  มานะตอบว่า



















ป.๒ เล่ม.๒ หน้า  ๘๗
พี่สาวใช้นามสกุลพี่เขย  และเปลี่ยนจากนางสาวเป็นนางนำหน้าชื่อด้วย
มานะช่วยลุงจัดโต๊ะพระพุทธรูป  และช่วยจัด ขวดน้ำ แก้วน้ำ กระโถน และน้ำชา สำหรับถวายพระ  มานีช่วยพี่สาวจัดพานดอกไม้และกระถางธูปสำหรับว่าบนโต๊ะหน้าพระพุทธรูปพ่อและญาติผู้ชายเตรียมงานทำพิธีทางศาสนา  บ้างก็จัดที่สำหรับตักบาตร  บ้างก็จัดที่
























   ป.๒ เล่ม.๒ หน้า  ๘๘
สำหรับพระสงฆ์นั่ง  แม่และญาติผู้หญิงช่วยกันทำครัว  เตรียมกับข้าวสำหรับเลี้ยงพระและเลี้ยงคนที่มาช่วยงาน  มานะมานีมาหาแม่ในครัวเห็นคนช่วยกันทำครัวหลายคนบ้างก็ตำน้ำพริก ผัด แกง และทอดปลา แม่ให้มานะช่วยล้างผัก  และคอยปัดแมลงวัน  ไม่ให้ตอมอาหาร  ให้มานีช่วยปอกหอม กระเทียม แล้วให้ยกอาหารไปให้ผู้ใหญ่ถวายพระ
เสร็จพิธีทำบุญแล้ว  ญาติพี่น้องมานั่งคุยกันอย่างสนุกสนาน  สักครู่ก็ลากลับบ้าน  พ่อแม่มานะและมานี  อยู่ช่วยเก็บของก่อนแล้วจึงกลับ

แบบฝึก
ฝึกผันคำ
บ่า   อา   ไอ
















ป.๒ เล่ม.๒ หน้า  ๘๙
ตอม     แต่ง     แจว
ดัน     เดียว    ปุย    กู้
ฝึกอ่านคำที่ใช้สระ เ-อ เมื่อสะกดด้วย ย
เกย   เผย   เชย
เตย   เขย   เคย
เอย   เฉย   เลย
ฝึกอ่านคำที่สะกดด้วย ก และ ด (แม่ กก และ แม่ กด)
ออก – ออด    ดัก – ตัด
ฉีก – ฉีด     ถาก – ถาด
เล็ก – เล็ด    ชุก – ชุด
ปัก – ปัด      อก – อด
หูก – หูด    เลือก – เลือด
















   ป.๒ เล่ม.๒ หน้า  ๙๐
ฝึกอ่านคำที่มีเสียงต่อเนื่องระหว่างคำ
มกราคม   อ่านว่า   มะ – กะ – รา – คม
                           (ออกเสียง มะ กะ กึ่งเสียง)
พระพุทธรูป   อ่านว่า   พระ – พุด – ทะ – รูป
                              (ออกเสียง ทะ กึ่งเสียง)
ตุ๊กตา    อ่านว่า   ตุ๊ก – กะ – ตา
                  (ออกเสียง กะ กึ่งเสียง)
สกปรก   -   สก – กะ – ปรก
                     (ออกเสียง กะ กึ่งเสียง)
ฝึกอ่าน
ช่อดอกไม้   ใช้กระโถน   โดนไม้ตำ
ทำพิธี   มีทุกข์ยาก   รากต้นไม้
ไล่แมลงวัน   คันที่บ่า   ผ้าคาดเอว















   ป.๒ เล่ม.๒ หน้า  ๙๑
ครูให้นักเรียนเขียนชื่อและนามสกุลไว้ที่หนังสือ
เดือนมกราคมอากาศเย็นจึงต้องสวมใส่เสื้อผ้าชุดหนา ๆ
ทุกเช้าฉันประนมมือไหว้พระพุทธรูปที่อยู่ในห้องเรียน
ฉันเคยไปตัดใบเตยกับพี่เขยของฉัน























ป.๒ เล่ม.๒ หน้า  ๙๒
บทที่  ๒๘
ครูประจำชั้นคนหนึ่งลากิจ  ครูใหญ่จึงให้นักเรียนชั้นนั้นมารวมกับชั้นที่ครูไพลินสอน  ก่อนเลิกเรียนเป็นเวลาเรียนพละศึกษา  ครูไพลินก็พานักเรียนลงไปหัดกายบริหาร  และเล่นกีฬาในสนาม  เมื่อเห็นนักเรียนเหนื่อยก็ให้หยุดนักเรียนชายคนหนึ่งจะเล่นต่อไปอีก  เขาบอกว่าอยากออกกำลังมาก ๆ ร่างกายจะได้แข็งแรงโตขึ้นเขาจะเป็นตำรวจ  ครูไพลินอธิบายว่า























   ป.๒ เล่ม.๒ หน้า  ๙๓
ออกกำลังกายมากไปไม่ดี  อาจเป็นโทษต่อร่างกาย  ต้องออกกำลังแต่พอควร  แล้วพานักเรียนไปนั่งพักผ่อนใต้ร่มไม้
ครูไพลินถามนักเรียนว่า  โตขึ้นใครตั้งใจจะทำงานอะไรนักเรียนหลายคนบอกว่าจะเลี้ยงสัตว์ เช่น เป็ด ไก่ แพะ แกะ กบ และปลา บ้างก็จะทำไร่ ทำสวน จะเป็นบุรุษไปรษณีย์และข้าราชการก็มี
























   ป.๒ เล่ม.๒ หน้า  ๙๔
ชูใจพูดว่า  “ฉันจะเป็นหมอค่ะ ช่วยรักษาคนให้หายเจ็บป่วย  ย่าบอกว่าได้บุญดี แต่ฉันเรียนไม่ใคร่เก่ง”  ครูไพลินบอกว่า  “ไม่เป็นไรพยายามเรียนให้มากยิ่งขึ้น ก็จะเก่ง”
“ฉันอยากเป็นครูอย่างคุณครูไพลินค่ะเพราะครูช่วยให้คนไม่โง่  อ่านเขียนหนังสือได้และสอนให้คนเป็นคนดี”  มานีพูด  ครูไพลินยิ้มและบอกว่า “ดีจะได้ช่วยให้ประเทศชาติเจริญขึ้น”
























   ป.๒ เล่ม.๒ หน้า  ๙๕
นักเรียนชายคนหนึ่งพูดบ้างว่า  “ผมจะเป็นชาวนาครับ เพราะพ่อผมเป็นชาวนา” ครูไพลินพูดว่า  “ดีแล้ว  เพราะชาวนาเป็นกระดูกสันหลังของชาติ  ปลูกข้าวเลี้ยงคนทั้งในประเทศและต่างประเทศ  ทำให้ประเทศมีรายได้สำหรับบำรุงสิ่งต่าง ๆ ให้เจริญขึ้น”
“ฉันจะค้าขายค่ะ  จะหาสินค้าส่งไปขายต่างประเทศด้วย  ประเทศของเราจะได้มีเงิน
























   ป.๒ เล่ม.๒ หน้า  ๙๖
มาก ๆ ดวงแก้วพูด  นักเรียนหลายคนบอกว่าจะช่วยชื้อของ  ครูไพลินจึงบอกว่า “ดี เราเป็นคนไทย ต้องช่วยกันชื้อสินค้าที่ทำในประเทศไทย”สมคิดพูด “ผมจะเป็นข้าราชการ  ช่วยเหลือประชาชนครับ” ครูไพลินว่า “ดีแล้วประชาชนจะได้อยู่เย็นเป็นสุข”
ปิติยืนขึ้น  พูดอย่างหนักแน่นว่า  “ผมจะเป็นทหารครับ  ทหารแต่งเครื่องแบบสวม
























   ป.๒ เล่ม.๒ หน้า  ๙๗
หมวกเหล็ก  ต่อสู้ป้องกันประเทศ ทหารรักชาติมากที่สุดครับ”
นักเรียนหลายคนถามครูไพลินว่า “ทำงานเป็นอะไร  จึงจะแสดงว่ารักชาติมากที่สุด”ครูไพลินพอใจมากที่นักเรียนต่างก็มุ่งหมาย  จะทำงานมีอาชีพกันทุกคน  แม้ว่าเป็นเด็กแต่ก็รักชาติบ้านเมือง
“คนที่ทำงานอย่างซื่อสัตย์  ไม่รบกวนหรือทำให้คนอื่นเดือดร้อนและช่วยกันบำรุงประเทศชาติก็เป็นคนรักชาติทั้งสิ้น  ทุกอาชีพมีความสำคัญเท่าเทียมกัน” ครูไพลินพูด และอธิบายต่อไปว่า “คนเป็นหมอช่วยกันรักษาพยาบาลผู้เจ็บป่วยชาวนาปลูกข้าวให้คนกิน  พ่อค้า  แม่ค้า  ช่วยให้มีรายได้บำรุงประเทศมากขึ้น  ตำรวจคอยรักษา




















ป.๒ เล่ม.๒ หน้า  ๙๘
ความสงบไม่ให้ผู้ร้ายมารบกวน ครูช่วยสอนให้คนฉลาด  ทหารต้องทำงานเสี่ยงอันตราย สละชีวิตเพื่อป้องกันประเทศ  เพื่อให้ชาติอยู่รอดปลอดภัยไม่ยอมทำลายชาติของเราได้”
สมคิดหันไปถามปิติว่า  “เธอจะเป็นทหารไม่กลัวตายหรือ”
 “ไม่กลัว” ปิติตอบหนักแน่น พร้อมทั้งทำท่าควักปืนยิง และทำเสียงปืนด้วย เพื่อนๆ พากันหัวเราะขำปิติ

แบบฝึก
ฝึกผันคำ
ใคร่   โง่   แม้   พ่อ
ยิ่ง   ค้า   มุ่ง   ลา
เท่า   ราย   ย่ำ   รวง















ป.๒ เล่ม.๒ หน้า  ๙๙
ฝึกอ่านคำที่ใช้ ะ เมื่อมีตัวสะกด
ตัด   ผัด   มัด
ดัน   สัน   พัน
จัง   ถัง   ชัง
ปัก   หลัก   ควัก
กลัด   หมัด   ผลัด
ฝึกอ่านคำที่ใช้ไม้ไต่คู้ และสะกดด้วย ด และ น
เป็น   เห็น   เอ็น
เมล็ด   เสด็จ   เสร็จ
เป็ด   เข็ด   เม็ด
ฝึกอ่านคำที่สะกดด้วย ง และ ม (แม่ กง และ แม่ กม)
ข้าง – ข้าม    หลวง – หลวม
ชิง – ชิม     มุง – มุม
เพิ่ง – เพิ่ม     เยี่ยง – เยี่ยม
กล่อง – กล่อม    งง – งม













ป.๒ เล่ม.๒ หน้า  ๑๐๐
อ่านและจำเป็นคำ
กีฬา     อ่านว่า    กี – ลา
พลศึกษา   -   พะ – ละ – สึก – สา
                     (ออกเสียง พะ ละ กึ่งเสียง)
บริหาร   -   บอ – ริ – หาน
ลากิจ    -   ลา – กิด
ฝึกอ่าน
เสี่ยงตาย   ขายกล่อง   ของเทียม   เตรียมสู้
รู้เห็น   เอ็นดู   ครูแนะ   แกะเมล็ด
เสร็จไป   ใครโง่   โตกว่า    มาเยี่ยม
เสียมหัก   หนักแน่น   แผ่นเหล็ก   เด็กเล็ก
เครื่องแบบหลวม     ร่วมเสียสละ
เผากระดูก     ถูกรบกวน
ส่วนสันหลัง    สั่งแม่ค้า
ฉันเล่นกีฬาในเวลาพละศึกษา
ครูใหญ่เป็นผู้บริหารงานต่าง ๆ ในโรงเรียน
นักเรียนทุกคนมุ่งหมายว่าจะต้องสอบให้ได้











ป.๒ เล่ม.๒ หน้า  ๑๐๑
บทที่  ๒๙
บ้านเมืองของเรา   		มีพระเจ้าแผ่นดิน
ชาวไทยทั้งสิ้น   				เคารพบูชา
เพราะบ้านเมืองไทย   			อยู่ได้นานมา
ก็เป็นเพราะว่า   				ท่านช่วยป้องกัน
ไทยจึงร่มเย็น  			 เป็นสุขทั่วไป
ไม่ว่าอยู่ไหน  				 ร่วมรักผูกพัน
เมื่อไทยเป็นสุข   			อยู่ทุกคืนวัน
เพราะมีมิ่งขวัญ   			ของเราชาวไทย
ผูกสามัคคี   			ให้มีทั่วถิ่น
แหลมทองแผ่นดิน   			จะสุขกว่าใคร
ชาติ ศาสน์ กษัตริย์   			เราจัดเอาไว้
สูงยิ่งสิ่งใด   				เป็นมิ่งขวัญเอย.









ป.๒ เล่ม.๒ หน้า  ๑๐๒
ครูไพลินให้มานีอ่าน และให้เพื่อน ๆ เคาะจังหวะไปด้วย  พอมานีอ่านจบ  ครูไพลินชมว่าอ่านหนังสือเก่ง  เพื่อน ๆ ปรบมือให้มานียิ้มแล้วกล่าวขอบคุณ ครูไพลินเล่าเรื่องเกี่ยวกับพระมหากษัตริย์ให้นักเรียนฟังว่า  “เมื่อเดือนมีนาคมปีกลาย ในหลวงและพระราชินีเสด็จมาเยี่ยมประชาชนที่อำเภอนี้  ทั้งสองพระองค์พระราชทานเสื่อผ้าและผ้าห่มให้คนยากจน และ
























ป.๒ เล่ม.๒ หน้า  ๑๐๓




ป.๒ เล่ม.๒ หน้า  ๑๐๔
ตรัสกับประชาชนที่มาเฝ้ารับเสด็จด้วย” แล้วถามนักเรียนว่า “ใครมารอรับเสด็จบ้าง”
ชูใจตอบก่อนคนอื่นว่า” ฉันไปรอรับเสด็จกับย่าตั้งแต่เช้าค่ะ  ได้นั่งแถวหน้า พอในหลวงเสด็จมาถึง ฉันถวายดอกกุหลาบ ย่าปูผ้าให้ท่านเหยียบ ย่าบอกว่าจะเก็บไว้บูชา”
“ฉันก็ไปรับเสด็จเหมือนกันค่ะ ฉันไปกับแม่ และฉันถวายช่อดอกไม้พระราชินีด้วย” มานีพูด
 “ผมก็ไปครับ  พ่อผมได้รับพระราชทานผ้าห่มผืนหนึ่ง” นักเรียนชายคนหนึ่งพูด
“ผมไปกับยายครับ  ท่านเห็นยายแก่มากจึงรับสั่งให้หมอที่มาด้วยช่วยให้ตรวจสุขภาพให้ยาย”ปิติพูด



















ป.๒ เล่ม.๒ หน้า  ๑๐๕
นักเรียนหลายคนไม่ได้รับเสด็จในวันนั้นบางคนบอกว่าเคยเห็นรูปในหนังสือพิมพ์ฉบับหนึ่งครูไพลินบอกว่า นักเรียนคงจะได้เห็นแน่ เพราะในหลวงและพระราชินีตลอดจนเจ้าฟ้าทุกพระองค์ทรงเมตตาปรานีและทรงห่วงใยประชาชนทุกคนพระองค์จะเสด็จไปเยี่ยมราษฎรทุกหนทุกแห่งและทรงช่วยเหลือเท่าที่จะทำได้  ประชาชนจึงเคารพและรักพระองค์มากในหลวงของเราทรงเป็นมิ่งขวัญและหลักชัยของคนไทยทั้งชาติ

แบบฝึก
ทบทวนการผัน
คำที่ขึ้นต้นด้วย ก จ ด ต บ ป อ จะผันด้วย
่    ้   ๊   ๋
ตัวอย่าง   จา   จ่า   จ้า   จ๊า   จ๋า
















ป.๒ เล่ม.๒ หน้า  ๑๐๖
ฝึกผัน  		เจ้า   ต่อ   เกา   บ้าน   ปุ๋ย   ดิ้น   อ้วน
คำที่ขึ้นต้นด้วย   ข   ฉ   ถ   ผ   ฝ   ส   ห   จะผันด้วย   ่   ้
ตัวอย่าง   	ขา   ข่า   ข้า
ฝึกผัน   		ขี่   ถั่ว   ใฝ่   แผ่   สิ้น   ห่วง
คำที่ขึ้นต้นด้วย   ค   ง   ช   ซ   ท   น   พ   ฟ   ม   ย   ร   ล
จะผันด้วย   	่   ้
ตัวอย่าง   	คา   ค่า   ค้า
ฝึกผัน  		เงา   ช้า   ซื้อ   เนื้อ   รั้ว   ไว้   ฟ้า   ทั้ง
ฝึกอ่าน เทียบเสียง และสังเกตความแตกต่างของคำและความหมาย







ป.๒ เล่ม.๒ หน้า  ๑๐๗
ฝึกอ่านคำที่สะกดด้วย ก และ บ (แม่ กก และ แม่ กบ)
ตัก – ตับ    จอก – จอบ
หาก – หาบ    เรียก – เรียบ
ลูก – ลูบ    เกือก – เกือบ
รก – รบ    บวก – บวบ
เล็ก – เล็บ    แบก – แบบ
๔.ฝึกอ่านและจำเป็นคำ
ตรัส   อ่านว่า   ตรัด
เมตตา   -   เมด – ตา
เสด็จ   -   สะ – เด็ด (ออกเสียง สะ กึ่งเสียง)
ราษฎร   -   ราด – สะ – ดอน (ออกเสียง สะ กึ่งเสียง)
พระราชทาน   -   พระ – ราด – ชะ – ทาน (ออกเสียง ชะ กึ่งเสียง)
ศาสน์   -   สาด















ป.๒ เล่ม.๒ หน้า  ๑๐๘
ฝึกอ่าน
แหลมทอง   ร้องทัก   หลักชัย
วันเด็ก   เล็กมาก   ต่างหาก
ตากลม   ร่มเกล้า   เจ้าฟ้า
เมตตา   กรุณา   ปรานี
มีรับสั่ง   เคาะจังหวะ
รับเสด็จ   กั้นเขตแดน
แผ่นดินเรา   เฝ้าผูกพัน
หนังสือพิมพ์ฉบับนี้มีข่าวดี
พระเจ้าแผ่นดินเป็นมิ่งขวัญของชาวไทย
พระองค์เสด็จเยี่ยมราษฎรทุกหนทุกแห่ง
พระราชินีพระราชทานสิ่งของให้ประชาชน
















ป.๒ เล่ม.๒ หน้า  ๑๐๙
บทที่  ๑๐
คนไทยทั่วแดน    		สุดแสนภูมิใจ
ภาษาที่ใช้    				ภาษเราเอง
ฝึกพูดฝึกเขียน   				ให้เรียนจนเก่ง
ไม่ต้องกลัวเกรง    			เรื่องใช้ภาษา
ก  ไก่  ข  ไข่    			มีไว้คงที่
อะ  อา  อิ   อี    				สร้างคำขึ้นมา
เอก โททุกคำ    				จดจำศึกษา
เปลี่ยนเสียงให้ว่า     			สูงต่ำต่างไป




















  ป.๒ เล่ม.๒ หน้า  ๑๑๐
การอ่านการเขียน    		ต้องเรียนตัวสะกด
ตามข้อกำหนด    			ว่าอยู่แม่ไหน
นอกนั้นยังมี    				ตัวที่ไม่ใช้
การันต์ใส่ไป    				เสียงไม่มีเลย

ทั้งตัวควบกล้ำ    			อ่านซ้ำให้มาก
คำไหนที่ยาก    				ก็อย่าเมินเฉย
พูดเขียนได้เหมาะ   			เพราะดีเหลือเอ่ย
ฝึกเข้าก็เคย    				อ่านเขียนเร็วไว

ไม้มลายไม้ม้วน    		เรื่องชวนจดจำ
ใช้ถูกทุกคำ    				ไม่ว่าครั้งใด
ควรเราทุกคน    				ฝึกฝนใส่ใจ
เพราะเราเป็นไทย    			ต้องให้สมนาม














ป.๒ เล่ม.๒ หน้า  ๑๑๑
ยิ่งเรียนยิ่งรู้    			ยิ่งชูหน้าตา
คนมีวิชา    				ย่อมจะงดงาม
ช่วยชาติช่วยตน   			ให้คนเกรงขาม
เราจึงพยายาม    				ตั้งใจเรียนเอย.


แบบฝึก
ฝึกอ่านพยัญชนะทั้ง ๔๔ ตัว
ก   ข   ฃ   ค   ฅ   ฆ   ง
จ   ฉ   ช   ซ   ฌ   ญ
ฎ   ฏ   ฐ   ฑ   ฒ   ณ
ด   ต   ถ   ท   ธ   น
บ   ป   ผ   ฝ   พ   ฟ   ภ   ม
ย   ร   ล   ว   ศ   ษ   ส   ห   ฬ   อ   ฮ














ป.๒ เล่ม.๒ หน้า  ๑๑๒
ฝึกอ่านสระทั้ง ๓๒ เสียง


ป.๒ เล่ม.๒ หน้า  ๑๑๓
๔. ฝึกอ่าน
ภูมิใจ   		ไม้ม้วน   	ควรจำ
ควบกล้ำ    	กำหนด   	สะกด
บทนี้   		ดียิ่ง   		นิ่งเฉย
เคยใช้   		ไม้มลาย   	คล้ายเลข
เอกโท   		โตกว่า   	การันต์
ไม่เกรงขาม    	ห้ามเมินหนี
รู้วิชา     		ภาษาไทย
แสนสุขใจ   	 ไปทั่วแดน
อะไรเอ่ยสี่ตีนเดินมาหลังคามุงกระเบื้อง
เราต้องเรียนภาษาไทยให้สมกับเป็นคนไทย
