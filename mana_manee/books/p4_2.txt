ป.๔ เล่ม ๒ หน้า ๑
บทที่ ๑๖
เจ้าโตเป็นเหตุ
	เวลาประมาณ ๒๐ นาฬิกาเศษ มานะกับมานีนั่งทำการบ้านอยู่ตามลำพัง แม่นั่งเย็บผ้าอยู่ในห้องถัดไป พ่อกำลังสวดมนต์อยู่ในห้องพระ มานีกำลังทำรายงานประวัติของศรีปราชญ์กวีเอกของไทย ซึ่งในหนังสือกล่าวว่า “ศรีปราชญ์ เปรียบเสมือนดาวจรัสแสงเด่นเป็นเอกอยู่ในสมัยนั้น” มานีเลือกทำรายงานประวัติกวีเอกคนนี้ เพราะชอบใจที่ศรีปราชญ์แต่งโคลงได้ตั้งแต่อายุแปดขวบ ส่วนมานะกำลังใช้เลื่อยตัดฉลุไม้อัดเป็นรูปจรวด บางครั้งก็เลื่อยลงตรงๆ บางครั้งเลื่อยทแยงไปมา เสียงใบเลื่อยตัดฉลุเนื้อไม้เป็นระยะดังแกรกๆ
	ทันใดนั้น มานะกับมานีได้ยินเสียงเจ้าโตร้องครวญครางแว่วมาแต่ไกล เด็กทั้งสองตะแคงหูฟัง เพื่อให้แน่ใจว่าเจ้าโตร้องอยู่ที่ไหน มานีมีท่าทางร้อนรนกระวนกระวายใจมาก เขากระซิบถามมานะว่า “พี่มานะคิดว่าเจ้าโตเป็นอะไร” มานะสั่นศรีษะ กระซิบตอบว่า “ไม่รู้ซิ มันไม่เคยร้องอย่างนี้เลย” แล้วเขาก็ขยิบตาให้มานีย่องตามเขาออกไปที่เฉลียง คืนนี้เดือนหงาย









ป.๔ เล่ม ๒ หน้า ๒
เพราะเป็นข้างขึ้น แต่ก็ไม่สว่างนัก มองเห็นต้นไม้ใหญ่น้อย ในบริเวณบ้านตะคุ่มๆ อยู่กล่าแสงจันทร์สลัวๆ เสียงเจ้าโตดังมาจากมุมรั้วบ้านทางทิศตะวันตกซึ่งติดกับสวนกล้วยของบ้านอื่น เวลานั้นยังไม่ดึกนัก แต่ย่านนี้เงียบสงัดจนดูวังเวง มานีบอกมานะว่า “เราไปบอกพ่อหรือแม่ให้ไปดูเจ้าโตดีไหม พี่มานะ” มานะตอบว่า  “อย่าไปรบกวนพ่อกับแม่เลย พี่จะไปดูเอง” “ฉันจะไปเป็นเพื่อนพี่” มานีพูดพลางเกาะแขนมานะไว้ มานะยิ้ม “มานีไม่กลัวหรือจ๊ะ” มานีสั่นศรีษะ “เราไปกันสองคนจะกลัวอะไรล่ะคะ  ถ้ามีอะไรฉันจะร้องให้พ่อช่วย พ่อคงได้ยิน”





















ป.๔ เล่ม ๒ หน้า ๓
	มานะกับมานีย่องลงจากบ้าน สวมรองเท้าฟองน้ำ แล้วจูงมือเดินตรงไปตามเสียงของเจ้าโต มานีมองซ้ายมองขวาเพราะไม่ค่อยจะได้ลงจากบ้านเวลาค่ำคืนเช่นนี้ ค้างคาวหลายตัวบินถลาไปมา เสียงดังพึ่บพั่บ เจ้าโตส่งเสียงครางแผ่วๆ เป็นระยะ เด็กทั้งสองเดินมาถึงเขตรั้วที่ติดกับป่ากล้วยหนาทึบ
	พอดีมีลมพัดมาวูบหนึ่ง ใบกล้วยไหวกวัดแกว่ง เกิดเงาวูบวาบเหมือนมีคนกำลังเคลื่อนไหวไปมา มานะกับมานีหยุดชะงักอยู่กับที่ มานีมองดูใบกล้วยที่ฉีกขาดเป็นริ้วๆ ถูกลมส่ายแกว่งไกวคล้ายกับผู้หญิงสยายผม นกแสกตัวหนึ่งบินแฉลบผ่านไปโดยเร็ว พร้อมกับร้องเสียงแหลม มานีตกใจกลัวจนตัวสั่น นึกสวดมนต์ภาวนาให้คุณพระคุ้มครองอยู่ในใจ ทีแรกมานะรู้สึกกลัว แต่พอเห็นมานีมีท่าทางกลัว ก็ทำใจกล้าจูงมือมานีเดินต่อไปพลางพูดว่า “ไม่ต้องตกใจมานี ไม่มีอะไรหรอกนกแสกเสียงมันดังน่าตกใจอย่างนี้แหละ มันออกหากินกลางคืนเหมือนนกเค้าแมว” เด็กทั้งสองค่อยๆ เดินต่อไป
	พอมาถึงมุมรั้ว เขาก็หยุดจังงังอยู่กับที่ มีอะไรอย่างหนึ่งเป็นก้อนดำมืดเคลื่อนไหวไปมาอยู่ใต้ต้นชมพู่ เด็กทั้งสองพยายามเพ่งมอง แต่ก็ไม่รู้ว่าเป็นอะไร บางครั้งดูสูงขึ้น บางครั้งก็เหวี่ยงสะบัดได้ยินเสียงดังกึกกัก มันกลิ้งไปกลิ้งมาชนต้นชมพู่หลายครั้ง ต้นชมพู่สั่นสะเทือน ทันใดนั้นมีอะไรร่วงลงมาที่พื้นดิน

















ป.๔ เล่ม ๒ หน้า ๔
มานีตกใจสุดขีดร้องว่า “พี่มานะช่วยด้วย!” แล้วมานีก็ทรุดลงเหมือนจะเป็นลม พอขาดเสียงมานี เจ้าก้อนดำๆ ทะมึนในความมืดนั้นก็กลิ้งขลุกขลักมาหาเด็กทั้งสอง มานะกลัวจนขนลุกซู่แต่ก็ยังมีสติ ใช้แขนตวัดดึงตัวมานีพาวิ่งกลับไปบ้านปากร้องตะโกนสุดเสียง “พ่อช่วยด้วย!” เสียงมานะดังก้องในความเงียบ พ่อกับแม่กระโจนลงจากบ้าน วิ่งถือไฟฉายส่องทางมาโดยเร็ว พอมาถึงตัวมานะกับมานี พ่อกับแม่ก็กอดลูกทั้งสองไว้ พลางปลอบให้หายตกใจ และซักถามว่าลงมาทำอะไร




















ป.๔ เล่ม ๒ หน้า ๕
มานะละล่ำละลักบอกพ่อพร้อมกับชี้มือไปที่ก้อนดำๆ ซึ่งกำลังกลิ้งตามมา พ่อเอาไฟฉายส่องดูทนที
	ภาพที่เห็นคือเจ้าโต หัวของมันติดอยู่ในกระป๋องปลาสติกสีดำ ซึ่งมานะผสมอาหารไก่ไว้  มันกำลังพยายามจะเอาหัวของมันออกจากกระป๋อง จึงกลิ้งไปกลิ้งมา ขาหลังทั้งสองข้างของมันถีบยันกระป๋องอยู่พัลวัน พอเห็นเช่นนั้น มานะกับมานีก็หายตกใจวิ่งถลันเข้าไปหาเจ้าโต มันร้องครางหงิงๆ อยู่ในกระป๋อง พ่อกับแม่เดินตามมาดู พ่อเรียกชื่อเจ้าโตและบอก






















ป.๔ เล่ม ๒ หน้า ๖
ให้มันอยู่นิ่งๆ แล้วค่อยๆ ดึงกระป๋องออกจากหัวของมัน พอเจ้าโตหลุดออกมาได้ ก็กระโจนตะกุยตะกายคนนั้นคนนี้ พลางส่งเสียงร้องอย่างดีอกดีใจ หัวของมันเปื้อนผงอาหารไก่เต็มไปหมด มันจึงสะบัดหัวไปมาเพื่อให้ผงหลุด
	“เจ้าโตตะกละ ขโมยอาหารไก่กินละซี ให้ข้าวกินอิ่มจนท้องอืด แล้วยังขโมยของกินอีก น้าอับอายขายหน้าจริง” มานะตวาดเจ้าโตด้วยความโกรธ พ่อเอาไฟฉายส่องดูในกระป๋องแล้วร้องเอะอะว่า “มีหนูตัวหนึ่งอยู่ในกระป๋องถูกกัดเสียตายเลย อ้อ! รู้แล้วละ เจ้าโตคงเห็นหนูเข้าไปกินอาหารไก่ มันจึงเอาหัวมุดเข้าไปงับหนู พอกัดหนูตายแล้วจะเอาหัวออกก็เอาออกไม่ได้ ดิ้นดิ้นมา อาหารไก่ก็หกหมด” มานะเสียใจที่เข้าใจผิดตวาดเจ้าโต จนมันทำท่าซึม เขาจึงก้มลงกอดมันและตบที่ต้นคอของมันเบาๆ เป็นการขอโทษ เจ้าโตดีใจซุกหัวพลางร้องครางเบาๆ มานะบอกพ่อกับแม่ว่า “ผมกับ


















ป.๔ เล่ม ๒ หน้า ๗
มานีได้ยินเสียงเจ้าโตร้อง แต่เสียงของมันเหมือนกับอยู่ไกลมาก ผมเห็นพ่อกำลังสวดมนต์ แม่กำลังเย็บผ้าอยู่ จึงชวนมานีลงมาดู ผมไม่ได้เอาไฟฉายลงมาด้วย จึงไม่รู้ว่าเป็นเจ้าโต เห็นแต่ก้อนดำๆ กลิ้งไปกลิ้งมา ผมตกใจจึงร้องให้พ่อช่วย” แล้วเขาก็พูดเสียงอ่อยๆ อย่างสำนึกผิดว่า “ผมขอโทษพ่อกับแม่ครับที่พาน้องลงมามืดๆ ไม่ได้บอกพ่อกับแม่ให้ทราบก่อน” มานีขัดขึ้นว่า “มานีเองค่ะรบเร้าชวนพี่มานะลงมาดูเจ้าโต พี่มานะบอกว่าจะลงมาคนเดียว แต่มานีดื้อตามพี่มานะมาด้วย”
	พ่อใช้ไม้คีบหนูตายออกจากกระป๋อง มานีเห็นซากหนูตายก็รู้สึกขยะแขยง พ่อใช้ไม้ขุดดินเป็นหลุมแล้วเขี่ยหนูลงหลุมเอาดินกลบให้แน่น เสร็จแล้วจึงถือกระป๋องเปล่าชวนแม่ และมานะ มานีกลับขึ้นบ้าน เจ้าโตวิ่งกระดิกหางตามไป พ่อพูดว่า “ทีหลังลูกต้องบอกพ่อหรือแม่เสียก่อนนะ ถึงแม้ว่าจะเป็นบริเวณบ้านของเราเอง แต่เป็นเวลากลางคืน ถ้าไม่มีไฟฉายก็ไม่ควรลงมา เพราะอาจถูกสัตว์มีพิษทำร้ายเอา” แล้วพ่อเตือนมานะว่า ต่อไปให้ปิดฝากระป๋องอาหารไก่ให้แน่นมิฉะนั้นหนูทังโขยงจะพากันกินอาหารไก่หมด พอขึ้นไปบนบ้าน แม่บอกให้มานะและมานีไปล้างมือเท้าให้สะอาด แล้วมานั่งคุยกันอยู่เฉลียง แม่เอาพิมเสนในตลับมาขยี้ให้มานีดม
	มานีหายตกใจแล้ว เหลือแต่ความรู้สึกขบขันในเหตุการณ์














ป.๔ เล่ม ๒ หน้า ๘
ที่เกิดขึ้น จึงเล่าถึงความกลัวของเขาให้พ่อกับแม่ฟังพลางหัวเราะไปพลาง เจ้าโตนอนกระดิกหางอยู่ใกล้ๆ มันทำท่าขยุกขยิกเหมือนอยากจะเล่าเรื่องของมันให้ทุกคนฟัง พอเสียงนาฬิกาตีเก้าครั้ง พ่อจึงบอกให้ทุกคนเข้าบ้านปิดประตูให้เรียบร้อย มานะนั่งทำงานต่อ ส่วนมานีทำรายงานเสร็จแล้ว จึงไปแปรงฟันและเอาแป้งละลายน้ำอบไทยชโลมตัว ก่อนนอนเขาสวดมนต์เช่นเคย มานีนึกถึงภาพเจ้าโตแล้วอดหัวเราะไม่ได้ พรุ่งนี้ตั้งใจจะเล่าให้เพื่อนๆ ฟัง เพื่อนคงไม่ว่าเขาเป็นคนขี้ขลาดตาขาวแน่ เพราะถ้าเพื่อนมาพบภาพเช่นนั้น คงร้องเสียงขรมกันทุกคน มานีนอนนึกไปยิ้มไปจนหลับ

แบบฝึก
อักษรสูงหรืออักษรกลางเมื่อนำหน้าคำที่ขึ้นต้นด้วยอักษรต่ำ ง   ญ   น   ม  ย   ร   ล   ว และ ฬ จะทำให้เสียงนั้นเปลี่ยนไปตามตัวนำ และผันเหมือนตัวนำ
















ป.๔ เล่ม ๒ หน้า ๙
	ฝึกอ่านและจำคำที่มีอักษรนำ
	อักษรสูง คือ	ข  ฃ  ฉ  ฐ  ถ  ผ  ฝ  ศ  ษ  ส  ห
			ชั่วขณะ		ขยะแขยง	แถลงเรื่อง	เมืองฝรั่ง	นั่งผวา
			ถลาล้ม		ผมสยาย		ลายฉลุ		กระชุหล่น	คนฉลาด
	อักษรกลาง คือ	ก  จ  ฎ  ฏ  ด  ต  บ  ป  อ
			ตรวจจมูก	ผูกตลอด	จอดตลิ่ง	ทิ้งตลับ
			ตับอร่อย	ปล่อยจรวด	ขวดปรอท	ยอดตลก

เรานิยมพูดข้อความที่เป็นสำนวนเปรียบเทียบซึ่งใช้คำน้อยแต่มีความหมายมาก บางสำนวนเป็นคำคล้องจองด้วย
ฝึกอ่านและสังเกต
หาเช้ากินค่ำ		โกรธจนตัวสั่น
กลัวจนขนหัวลุก		มีตาหามีแววไม่
คนเดียวหัวหาย สองคนเพื่อนตาย
คบคนให้ดูหน้า ซื้อผ้าให้ดูเนื้อ
ไก่งามเพราะขน คนงามเพราะแต่ง
รู้ไว้ใช่ว่า ใส่บ่าแบกหาม










ป.๔ เล่ม ๒ หน้า ๑๐
ข้อความในประโยค อาจจะเพิ่มคำขยายกิริยาอาการเพื่อทำให้ความชัดเจนขึ้นได้
ฝึกอ่านและสังเกต
มานีร้อง
มานีร้องเสียงดังขรม
เจ้าโตร้อง
เจ้าโตร้องครวญคราง
มานะพูด
มานะพูดเสียอ่อยๆ
มานะเลื่อยไม้
มานะเลื่อยไม้ดังแกรกๆ
ค้างคาวบิน
ค้างคาวบินถลาไปมา
ค้างคาวบินถลาไปมาเสียงดังพึ่บพั่บ

คำบางคำถ้าใส่วรรณยุกต์ผิดที่ ความหมายจะเปลี่ยนไป จึงต้องใส่วรรณยุกต์ (                   ) ให้ถูกที่ด้วย










ป.๔ เล่ม ๒ หน้า ๑๑
	ฝึกอ่านและสังเกตความหมาย
	อย่าแกล้งทำ		อย่าแก้ลงทำ (แก้ – ลง)
	มะตูมเชื่อม		มะตูมเชอื่ม (เช – อื่ม)
	อย่าแกว่งเท้า		อย่าแก่วงเท้า (แก่ – วง)
	น้ำตาลสองก้อน		น้ำตาลสองกอ้น (งก – อ้น)
	มาก่อนเวลา		มากอ่นเวลา (มาก – อ่น)

คำที่มีเสียงสูงต่ำต่างกัน มีความหมายต่างกันจึงต้องใช้วรรณยุกต์ให้ถูกต้อง
ฝึกอ่านและสังเกต
แก้ตัว		-	แก่ตัว
ไม่ใช่เงิน	-	ไม่ใช้เงิน
น้องของฉัน	-   	น่องของฉัน
ลิงเก้าตัว	-	ลิงเก่าตัว	ลิงเกาตัว

คำที่ออกเสียงสั้นและยาว จะมีความหมายต่างกัน
ฝึกอ่านและสังเกต
ขัดใจ	-	ขาดใจ			พันไม้ 		-	พานไม้
ทำทัน	-	ทำทาน			วันนี้		-	วานนี้
เส้นเอ็น	-	เส้นเอน			นักเล็งปืน	-	นักเลงปืน








ป.๔ เล่ม ๒ หน้า ๑๒
บทที่ ๑๗
เสียงตามสาย
	พอสมคิดถือกระเป๋าหนังสือเข้ามาในห้องเรียน เขาบอกกับเพื่อนเป็นประโยคแรกว่า “ปู่ของฉันป่วย ลุงโทรเลขมาบอกพ่อ นี่อย่างไรล่ะ” เขาควักโทรเลขจากกระเป๋าเสื้อชูให้เพื่อนดู เพื่อนๆ หันมามองด้วยความสนใจ บางคนขอดูโทรเลขเพราะไม่เคยเห็น “ปู่ของเธออยู่ภาคใต้ใชไหมสมคิด” ชูใจถาม สมคิดพยักหน้ารับ “ใช่จ๊ะ อยู่จังหวัดภูเก็ต ปู่แก่มากแล้ว อายุตั้งเจ็ดสิบกว่า พ่อของฉันเป็นลูกคนสุดท้องของปู่” เพื่อนหลายคนอุทานด้วยความตื่นเต้น นึกเห็นภาพชายชราผู้เป็นประมุขของบ้าน มีผมและหนวดสีขาว ผิวหนังเหี่ยวย่นและตกกระเป็นจุดสีน้ำตาลเต็มตัว เดินหลังค่อมถือไม้เท้า สมคิดเล่าว่า ปู่กับย่าของเขามีอาชีพเลี้ยงหอยมุก ทำเครื่องประดับด้วยไข่มุกและทำเครื่องใช้ด้วยเปลือกหอยมุกขาย มุกเป็นเครื่องประดับและเครื่องใช้ที่คนนิยมมาทุกยุคทุกสมัย พวกเด็กๆ พากันคุยถึงเรื่องไข่มุกตามที่ตนเคยได้ยินและได้เห็นมา
	ครูกมลเข้ามาในห้อง เห็นนักเรียนจับกลุ่มนั่งคุยกัน
















ป.๔ เล่ม ๒ หน้า ๑๓
จ้อกแจ้กเหมือนนกกระจอกเข้ารังก็ถาม มานีจึงเล่าสาเหตุให้ฟัง นักเรียนคนหนึ่งถามครูกมลว่า โทรเลขส่งมาจากจังหวัดภูเก็ตได้อย่างไร ครูกมลพานักเรียนออกไปยืนที่หน้ามุขของโรงเรียนแล้วชี้ให้นักเรียนดูสายโทรเลขที่ขึงล่ามระโยงรยางค์ตามเสาแล้วเล่าให้นักเรียนฟังว่า สายลวดเหล่านั้นคือสายโทรเลข ใช้ติดต่อสื่อสารในระยะทางที่ห่างไกลกัน ครูกมลพูดเสริมว่าถ้านักเรียนอยากรู้เรื่องโทรเลขให้ละเอียดก็จะไปเชิญนายไปรษณีย์โทรเลขมาเล่าให้นักเรียนฟังในวันพรุ่งนี้ นักเรียนทุกคนพอใจมากที่ครูกมลบอกเช่นนั้น






















ป.๔ เล่ม ๒ หน้า ๑๔
	วันรุ่งขึ้น นายไปรษณีย์โทรเลขจึงมาบรรยายให้นักเรียนฟัง เขามีรูปภาพและแบบกรอกข้อความโทรเลขมาด้วย นายไปรษณีย์โทรเลขเป็นชายวัยกลางคน ศรีษะล้าน รูปร่างอ้วนเตี้ย พุงพลุ้ย ใบหน้าแดงและอวบอูมจนนัยน์ตาทั้งสองข้างเล็กหยีท่าทางใจดี เด็กๆ ชอบมากเพราะเขาพูดสนุกน่าฟัง มีเรื่องตลกขบขันสอดแทรกให้เด็กๆ หัวเราะอยู่เสมอ เขาเล่าว่า การติดต่อสื่อสารกันอย่างรวดเร็ว ทำได้สองวิธี
	วิธีแรกคือ โทรศัพท์ ซึ่งใช้คำพูดส่งไปตามสาย มีเครื่องรับและส่งอยู่ทั้งสองทาง เหมือนพูดคุยกันธรรมดา สามารถจาระไนทุกข์สุข ตลอดจนธุระการงานของแต่ละบุคคลหรือสั่งซื้อเครื่องอุปโภคและเครื่องบริโภคกันก็ได้ ถ้าระยะทางไกลมากๆ ใช้คลื่นวิทยุความถี่สูงส่งข่าวกันเรียกว่าโทรศัพท์ทางไกล อีกวิธีหนึ่งคือ โทรเลข ระยะแรกๆ ก่อนมีโทรเลข ไม่ได้ใช้สาย แต่ใช้เสาตั้งไว้บนที่สูงๆ มีไม้ติดอยู่ที่ปลายเสา



















ป.๔ เล่ม ๒ หน้า ๑๕
หลายๆ อัน คล้ายคนยืนกางแขน แล้วมีเชือกล่ามชักให้เหหันไปมาได้ เมื่อจะใช้ส่งข่าวกันก็ชักไม่ให้เหไปหันมาหรือขึ้นๆ ลงๆ เป็นสัญญาณ ผู้รับก็แปลความหมายจากสัญญาณนั้นตามรหัสที่ตกลงกัน วิธีนี้ใช้ไม่ได้สะดวก เพราะถ้าเวลามีเมฆหมอก มีพยับฝนหรือเวลาค่ำคืนก็ใช้ไม่ได้ ถ้านานไปไม้ก็ผุและหักโค่นลงมา
	พวกนักวิทยาศาสตร์จึงคิดค้นวิธีที่ดีกว่านั้นขึ้น เขาใช้วิธีกักแรงไฟฟ้าลงในหม้อ ล่ามสายลวดไปยังที่ที่ต้องการจะส่งข่าวโดยมีเสาขึงเป็นระยะๆ แล้วตีสาย อาศัยแรงไฟฟ้า สายก็สั่นสะเทือนไปถึงอีกข้างหนึ่ง ข้างนั้นจะต้องมีที่รับขีดเขียนเป็นเส้นสั้นๆ ยาวๆ  สลับกันไปมา เป็นสัญญาณใช้แทนตัวหนังสือและตัวเลข จากนั้นจึงแปลความหมายของรหัสที่ขีดเป็นเส้นสั้นยาว ได้ข้อความที่ต้องการ ต่อมาโทรเลขที่ใช้สายลวดก็ใช้ไม่สะดวก เพราะบางที่ต้องตั้งเสาในทะเล หรือมหาสมุทรที่ลึกจนไม่สามารถหยั่งเสาลงไปถึงได้ ปัจจุบันนี้ งานค้นคว้าของนักวิทยาศาสตร์ยุคใหม่เจริญก้าวหน้ามากขึ้น จึงมีเครื่องโทรเลขที่ไม่ต้องใช้สายเรียกว่า “วิทยุโทรเลข” ซึ่งใช้สะดวกยิ่งขึ้น
	นายไปรษณีย์โทรเลขบรรยายไปพลางให้นักเรียนดูภาพประกอบด้วย ตอนหนึ่งเขาเล่าเกร็ดสนุกให้ฟังว่า มีชายหนุ่ม















ป.๔ เล่ม ๒ หน้า ๑๖
คนหนึ่งรักกับหญิงสาวสวยบ้านใกล้เรือนเคียงกัน แต่บิดามารดาของหญิงสาวไม่ชอบชายหนุ่มคนนี้ เพราะดื่มสุราและเล่นการพนันซึ่งถือว่าเป็นอบายมุข วันหนึ่ง ว่าวของน้องชายของหญิงสาวคนนั้น มาติดอยู่ที่บ้านของชายหนุ่ม สายป่านที่ผูกว่าวขึงตึงอยู่ระหว่างบ้านทั้งสองหลัง ชายหนุ่มคิดจะปลดสายป่านไปให้น้องชายของหญิงสาว พอเข้าไปใกล้สายป่าน เขาได้ยินเสียงคนทะเลาะกันดังแว่วๆ เขาจึงเอียงหูเข้าไปฟังใกล้ๆ ก็ได้ยินเสียงชัด ชายหนุ่มจึงรู้ว่าบิดามารดาของหญิงสาวรังเกียจตนที่ชอบเล่นการพนัน และห้ามน้องชายของหญิงสาวมาเก็บว่าวที่บ้านของเขา ทั้งห้ามหญิงสาวไม่ให้ติดต่อกับเขาฉันชู้สาว ชายหนุ่มจึงแกล้งทำเสียงห้าวแล้วพูดที่สายป่านว่า “พวกเจ้าจงฟัง ข้าเป็นเทวดาประจำบ้านของชายหนุ่มผู้มีบุญ  ขอให้พวกเจ้าจงรู้ไว้ด้วยว่า ชายหนุ่มนี้เป็นผู้มีบุญ เขาเลิกอบายมุขทั้งปวงแล้ว จะเป็นเศรษฐีในไม่ช้า หญิงสาวคนใดได้แต่งงานกับเขาจะโชคดี และประสบความสุขตลอดไป” บิดามารดาของหญิงสาวคิดว่าเป็นเสียงของเทวดาจริงๆ ก็ยอมให้ลูกสาวแต่งงานกับชายหนุ่ม ชายหนุ่มก็เลิกอบายมุข ประกอบสัมมาอาชีพจนมั่งมีศรีสุข
	พวกนักเรียนสนใจมาก ซักถามนายไปรษณีย์โทรเลขว่าสายป่านทำให้ได้ยินเสียงจริงหรือไม่ นายไปรษณีย์โทรเลขชี้แจง















ป.๔ เล่ม ๒ หน้า ๑๗
ให้เด็กๆ เข้าใจว่า เสียงไปตามสายป่านได้ และให้นักเรียนออกมาช่วยกันทำ โดยใช้กระป๋องนมเปล่าสองใบ เจาะรูตรงกลางก้นกระป๋อง แล้วใช้สายป่านยาวประมาณยี่สิบเมตร ร้อยรูกระป๋องไว้ข้างละใบ ดึงสายป่านให้ตึง ถ้าคนหนึ่งจ่อปากพูดลงในกระป๋อง อีกคนหนึ่งเอาหูแนบกับปากกระป๋องซึ่งอยู่ปลายอีกข้างหนึ่ง จะได้ยินเสียงชัด เด็กๆ เข้าใจและขอทดลองพูดและฟังกันอีกหลายคน
	จากนั้น นายไปรษณีย์โทรเลขแจกแบบกรอกโทรเลขให้พวกนักเรียนทอลองฝึกกรอกข้อความ จะส่งถึงใครก็ได้ แล้วอธิบายหลักเกณฑ์วิธีกรอกว่า ข้อความที่เขียนติดต่อทางโทรเลขจะต้องสั้นกะทัดรัด เพราะถ้าเขียนข้อความยืดยาวมากก็ต้องเสียค่าธรรมเนียมมาก ฉะนั้นนักเรียนต้องฝึกเขียนข้อความให้ได้ใจความสำคัญและสั้นๆ ไม่เยิ่นเย้อ ครูกมลเดินดูนักเรียนเขียนข้อความในโทรเลขทุกโต๊ะพร้อมกับให้คำแนะนำ สมคิดเขียนโทรเลขถึงปู่ว่า “ขอให้ปู่หายเร็วๆ”  มานีโทรเลขถึงย่าว่า “ขอให้ย่าไปเยี่ยมมานี” ชูใจใจคอห่อเหี่ยว เพราะไม่รู้ว่าจะส่งถึงใคร ปิตินึกขึ้นได้ว่า ตอนนี้เกษตรอำเภอไปราชการที่กรุงเทพมหานคร เขาจึงเขียนถึงว่า “ขอให้คุณอารีบกลับ” แล้วบอกให้ชูใจเขียนบ้าง ชูใจดีใจเขียนว่า “ซื้อเสื้อสวยๆ ฝากชูใจด้วย” นายไปรษณีย์โทรเลขชมว่านักเรียนเขียนโทรเลขได้ใจความดี















ป.๔ เล่ม ๒ หน้า ๑๘
ไม่เยิ่นเย้อ พอหมดเวลา ครูกมลให้หัวหน้าชั้นกล่าวขอบคุณแล้วนายไปรษณีย์โทรเลขก็ลานักเรียนกลับไป
	เลิกเรียนแล้ว นักเรียนพากันท่องคำประพันธ์ที่ไพเราะ พอท่องเสร็จมานีกับชูใจชวนกันกลับบ้าน และไปขอกระป๋องนมเปล่าสองใบจากร้านขายเครื่องดื่มหน้าโรงเรียน แวะซื้อสายป่าน คะเนว่ายาวประมาณยี่สิบเมตรไปเส้นหนึ่ง พอไปถึงบ้านของมานี เด็กทั้งสองช่วยกันล้างและเช็ดกระป๋องนมจนสะอาด ใช้ค้อนทุบส่วนที่แหลมคมตรงปากกระป๋องให้เรียบ หาตะปูมาเจาะรูที่ก้นกระป๋อง และร้อยสายป่านตามที่เห็นมา






















ป.๔ เล่ม ๒ หน้า ๑๙
แล้วถือกระป๋องคนละใบ ชูใจยืนอยู่ใต้ต้นแค ส่วนมานียืนอยู่เกือบถึงรั้วชะอม  ห่างกันจนสายป่านตึง มานีทำสัญญาณให้ชูใจพูดก่อน แล้วเขาก็ยกกระป๋องขึ้นแนบที่หู ชูใจพูดกรอกลงไปในกระป๋องว่า “มานีจ๋า เธอเป็นเพื่อนที่ดีของฉัน ฉันรักเธอมาก” แล้วเงยหน้าขึ้นร้องตะโกนถามมานีว่า “ได้ยินไหมจ๊ะมานี” มานีพย่กหน้ารับอย่างตื่นเต้น แล้วพูดกรอกในกระป๋องนมว่า “ได้ยินจ๊ะชูใจ เธอก็เป็นเพื่อนที่ดีของฉัน ฉันก็รักเธอมากเหมือนกัน”
	เจ้าโตสุนัขแสนรู้ยืนมองเด็กสองคนอยู่นานแล้ว มันไม่รู้ว่าเขาเล่นอะไรกัน มันอยากจะเล่นด้วย แต่ไม่รู้จะเล่นอย่างไรจึงใช้ขาหน้าทั้งสองข่วนตะกุยพื้นดิน แล้วเห่าโฮ่งๆ มานีกับชูใจพากันหัวเราชอบใจ

แบบฝึก
คำบางคำต้องออกเสียง อะ กึ่งเสียงระหว่างคำ
ฝึกอ่านและจำ
อบายมุข	สุขศึกษา	วิทยาศาสตร์	ปรารถนา
โทรศัพท์	ไปรษณีย์	พรรณนา	บารมี














ป.๔ เล่ม ๒ หน้า ๒๐
ก   ข  ค   ฆ  สะกด อ่านเหมือน  ก  สะกด
ฝึกอ่านและจำตัวสะกด
สันติสุข		ประมุขไทย	หายจากโรค	บริโภคได้
หลายประโยค	คนโชคดี	มีเมฆฝน	คนละยุค
บุคคลใด	ไปหน้ามุข	สุขไม่มี		หนุนัข

คำแสดงกิริยาอาการบางคำ ทำให้ใจความในประโยคสมบูรณ์ แต่บางคำยังไม่ทำให้ใจความสมบูรณ์ ต้องมีคำชื่อหรือคำอื่นมาต่อท้าย จึงจะได้ใจความ
อ่านและสังเกต
คำแสดงกิริยาอาการที่ทำให้ใจความในประโยคสมบูรณ์
เช่น  นกบิน	ม้าวิ่ง	คนนอน		มานีหัวเราะ
คำแสดงกิริยาอาการ ที่ยังไม่ทำให้ใจความในประโยคสมบูรณ์  เช่น  นกกิน ยังไม่รู้ว่านกกินอะไร ต้องมีคำเชื่อมต่อท้ายว่า นกกินแมลง  จึงจะได้ใจความสมบูรณ์ เช่น แม่ทำขนม
ปู่เลี้ยงหอยมุก	กาฟักไข่













ป.๔ เล่ม ๒ หน้า ๒๑
ถ้าจะให้คำชื่อมีความหมายชัดเจนยิ่งขึ้น ก็เติมคำขยาย
อ่านและสังเกต
นกบิน		เป็น	นกเค้าแมวบิน
นกกินข้าว	เป็น	นกกระจอกกินข้าวสุก
ถ้าจะทำให้คำแสดงกิริยามีความหมายชัดเจนยิ่งขึ้นก็เติมคำขยาย
เช่น  	นกเค้าแมวบินถลาไปมา
        	นกกระจอกกินข้าวสุกอย่างรวดเร็ว
ถ้าจะทำให้คำแทนชื่อมีความหมายเพิ่มขึ้น ก็เติมคำขยายอีก
เช่น	เราทุกคนต้องตั้งใจเรียน

ทบทวนการใช้เครื่องหมายอัญประกาศ (“.................”) เครื่องหมายอัญประกาศใช้ปิดคั่นข้อความที่เป็นคำพูด
เช่น	“เราไปบอกพ่อหรือแม่ให้ไปดูเจ้าโตดีไหม พี่มานะ”  มานีพูด














ป.๔ เล่ม ๒ หน้า ๒๒
	อัญประกาศ ใช้ปิดคั่นข้อความที่ต้องการบอกให้รู้เฉพาะอย่าง
	เช่น	“คนเดียวหัวหาย  สองคนเพื่อนตาย”  หมายความว่า ไปไหนเราควรมีเพื่อนไปด้วย จะได้คอยช่วยเหลือกันได้

การใช้คำแทนข้อความ หรือย่อความ
๖.๑  คำพูดยาวๆ เราอาจพูดหรือเขียนให้สั้นลงได้ และยังมีความหมายเหมือนกัน
        เช่น	สวนที่ปลูกกล้วย เป็น สวนกล้วย
		สวนที่ปลูกผักกาด  กะหล่ำปลี  ผักชี  ฯลฯ  เป็น สวนผัก
		หญ้า  มะพร้าว  ผักกาด ฯลฯ เป็น พืช
		ช้าง  ม้า  นก  แมลงวัน  ฯลฯ  เป็น  สัตว์

๖.๒   ประโยคหรือข้อความยาวๆ เราอาจพูดหรือเขียนให้สั้นลงได้และยังมีความหมายเหมือนเดิม
          เช่น  “คุณอาคะ ช่วยหาซื้อเสื้อสีสวยๆ มาฝากชูใจด้วยนะคะ”














ป.๔ เล่ม ๒ หน้า ๒๓
	ถ้าส่งโทรเลขจะเสียเงินมาก เพราะเขาคิดค่าส่งเป็นคำๆ จะต้องเขียนให้สั้น ใช้คำน้อย และได้ความเหมือนเดิม ก็อาจจะเขียนใหม่ว่า
	“ซื้อเสื้อสวยๆ ฝากชูใจด้วย”
























ป.๔ เล่ม ๒ หน้า ๒๔
บทที่ ๑๘
ลูกน้อยหอยสังข์
	เช้านี้ถึงเวรของสมคิดจะต้องรายงานความรู้ที่ไปศึกษาค้นคว้า เขาโชคดีมาก เพราะบิดาของเขากลับจากไปเยี่ยมปู่ที่จังหวัดภูเก็ต  ได้หอยทะเลและรูปปลาทะเลแปลกๆ มาหลายชนิด สมคิดรายงานเรื่องสัตว์ในทะเล จึงนำหอยและรูปปลาวาฬมาประกอบรายงาน เพื่อนๆ สนใจมาก เพราะไม่เคยเห็นหอยสวยๆ และแปลกๆ เช่นนั้น ปิติชอบหอยสังข์ มานีกับชูใจชอบหอยทับทิม ดวงแก้วและเพื่อนหลายคนชอบรูปปลาวาฬพ่นน้ำ พอสมคิดรายงานจบ ครูกมลชมสมคิดที่รายงานได้ดี และมีอุปกรณ์มาประกอบการรายงาน
	ครูกมลหยิบหอยสังข์ขึ้นมาแล้วพูดว่า “ครูเคยเล่าเรื่องคนังเงาะน้อยให้พวกเธอฟังแล้ว วันนี้เห็น













ป.๔ เล่ม ๒ หน้า ๒๕
หอยสังข์ทำให้ครูนึกถึงเจ้าเงาะขึ้นมาได้ ครูจะเล่าเรื่องเจ้าเงาะหรือสังข์ทองตอนลูกน้อยหอยสังข์ให้นักเรียนฟัง” นักเรียนดีใจพากันปรบมือแล้วนั่งฟังอย่างตั้งใจ ครูกมลจึงเล่าเรื่องให้นักเรียนฟัง
	ลูกน้อยหอยสังข์เป็นโอรสกษัตริย์ มีพระนามว่าพระสังข์ การที่มีชื่อว่าพระสังข์ก็เพราะเกิดมาเป็นหอยสังข์ นางสนมเอกให้สินบนแก่โหรให้ทูลพระบิดาว่า พระสังข์เป็นกาลกิณี จะทำลายล้างผลาญบ้านเมืองจนแหลกลาญ พระบิดาจึงขับไล่พระสังข์และพระมารดาของพระสังข์ออกไปจากวัง พระมารดาพาพระสังข์ซัดเซพเนจรไปอาศัยตาและยายอยู่ในป่า พระมารดาต้องช่วยตายายทำไร่ทำนา เช้าขึ้นต้องออกจากกระท่อมไปทำไร่นาแต่เช้า เย็นจึงกลับมา
	พระสังข์นั้นแท้จริงเป็นคนและมีบุญญาธิการมาก แต่ซ่อนตัวอยู่ในหอยสังข์ พระมารดาก็ไม่รู้ว่าพระสังข์เป็นคน แม้พระสังข์จะเป็นหอยสังข์และโหรบอกว่าเป็นกาลกิณี พระมารดาก็มิได้รังเกีย มีแต่ความรักใคร่และห่วงใยเสมอชีวิตตน เมื่อกลับจากงานแม้จะเหน็ดเหนื่อยเมื่อยล้าเพียงใด ก็กอดรัดอุ้มชูหอยสังข์ด้วยความรักทุกครั้ง และพร่ำรำพันว่าถ้าพระสังข์เป็นคนก็คงจะน่ารักมาก พระสังข์รู้และได้ยินโดยตลอด มีความรักและสงสารพระมารดามาก แต่จะออกจากหอยสังข์ไม่ได้เพราะยัง















ป.๔ เล่ม ๒ หน้า ๒๖
ไม่ถึงเวลา
	พระสังข์และพระมารดาอาศัยตายายมาได้ห้าปี ถึงคราวที่พระสังข์จะต้องออกจากหอยสังข์ เทวดาจึงแปลงกายเป็นไก่ป่ามาคุ้ยเขี่ยและจิกกินข้าวเปลือกที่พระมารดาตากไว้จนกระจัดกระจาย พระสังข์สงสารพระมารดามาก และด้วยความกตัญญูจึงออกจากหอยสังข์ ฉวยไม้ไล่ไก่ป่า คำกลอนตอนนี้กล่าวว่า























ป.๔ เล่ม ๒ หน้า ๒๗
	เมื่อนั้น				พระสังข์ซ่อนอยู่ก็รู้สิ้น
พระแม่ไปป่าเป็นอาจิณ			ใจจิตคิดถวิลทุกเวลา
จะใคร่ออกช่วยพระแม่เจ้า		สงสารผ่านเกล้าเป็นหนักหนา
เหนื่อยยากลำบากกายา			กลับมาจนค่ำร่ำไร
ไม่ว่าลูกน้อยเป็นหอยปู			อุ้มชูชมชิดพิสมัย
พระคุณล้ำลบภพไตร			จะออกให้เห็นตัวก็กลัวการ
ไก่ป่าพาฝูงมากินข้าว			ของพระแม่เจ้าอยู่ฉาวฉาน
คุ้ยเขี่ยเรี่ยรายทั้งดินดาน			พระมารดามาเห็นจะร่ำไร
เยี่ยมสอดส่องดูทั้งซ้ายขวา		จะเห็นใครไปมาก็หาไม่
ออกจากสังข์พลันทันใด			ฉวยจับไม้ได้ไล่ตี

	เมื่อพระสังข์ไล่ไก่ป่าหนีไปหมดแล้ว จึงเก็บข้าวที่กระจัดกระจายไว้ให้เรียบร้อย และจัดหาอาหารไว้ให้พระมารดา เสร็จแล้วพระสังข์จึงนั่งเล่นเพลินอยู่ บังเอิญวันนั้นพระมารดาคิดเป็นห่วงพระสังข์มาก จึงกลับมากระท่อมก่อนเวลาและเห็นพระสังข์ พอพระสังข์มองเห็นมารดาก็ตกใจวิ่งหนีเข้ากำบังตนในหอทันที คำกลอนมีดังนี้
	พระสังข์แลเห็นชนนี		แล่นหนีตกใจเข้าในหอย
ประหวั่นพรั่นใจมิใช่น้อย			เศร้าสร้อยคอยฟังพระมารดา
มารดาวางหาบตามติด			เห็นผิดเปิดห้องมองหา









ป.๔ เล่ม ๒ หน้า ๒๘
รีบร้นค้นดูกุมารา			กัลยาไม่เห็นประหลาดใจ
ฤาว่าผีเรือนเป็นเพื่อนร้อน		แกล้งหลอกหลอนเล่นเป็นไฉน
จึงสาบสูญกายหายไป			คิดวนเวียนในพระทัยนาง
ข้าวปลาสุกสรรพเก็บปิด			เห็นผิดเร่งคิดอางขนาง
โฉมตรูมาดูข้าวพลาง			แล้วนางมาถามตายาย
ไม่กินข้าวปลาอาหาร			เยาวมาลย์รำพึงคะนึงหมาย
จะคอยดูให้รู้แยบคาย			อุ้มเอาลูกชายไปสงกา
พินิจพิศดูแล้วทูนเกศ			น้ำเนตรหลั่งไหลทั้งซ้ายขวา
จวนรุ่งพุ่งแสงพระสุริยา			ทำเป็นไปหาสาแหรกคาน
ลงจากกระท่อมด้อมมอง			ค่อยย่องแอบไม้ไม่ไกลบ้าน
แอบช่องมองดูอยู่ช้านาน			นงคราญกลั้นไว้ไม่พูดจา
	ฝ่ายพระสังข์ไม่รู้ว่าพระมารดาแอบดูอยู่ จึงออกมานั่งเล่นคอยระวังไก่ให้พระมารดา พอพระมารดาเห็นเช่นนั้นก็แน่ใจว่าพระสังข์เป็นคน คำกลอนกล่าวว่า
	มารดาซ่อนเร้นเห็นพร้อมมูล		พ่อทูนหัวของแม่ประหลาดคน
ย่างเข้าในห้องทับจับได้ไม้			ก็ต่อยสังข์ให้แหลกแตกป่น
พระสังข์ตกใจดังไฟลน				จะหนีเข้าหอยตนก็จนใจ
	สวมกอดบาทพระมารดา			ซบเกศาพลางทางร้องไห้
แม่ต่อยสังข์แหลกแตกไป				ร่ำไรเสียดายไม่วายคิด









ป.๔ เล่ม ๒ หน้า ๒๙
เหมือนแม่ฆ่าลูกให้ม้วยมรณ์			มารดรไม่รักสักนิด
พระแม่ต่อยสังข์ดังชีวิต				จะชมชิดลูกนี้สักกี่วัน
	ฟังเอยฟังลูกว่า				พระมารดาเสียวใจไหวหวั่น
กอดจูบลูบเนตรเกศกรรณ			ร่วมวันขวัญตาพ่อว่าไย
สิ้นเคราะห์สิ้นกรรมทำมา			ลูกยาอย่าว่าแม่เสียวไส้
ตกทุกข์ได้ยากลำบากใจ				เพราะไอ้หอยสังข์มันจังฑาล
มันมาหุ้มห่อพ่อไว้				ทำให้โหรามันว่าขาน
ปิตุรงค์หลงกลอีคนพาล				ไม่ช้าไม่นานจะคืนวัง



















ป.๔ เล่ม ๒ หน้า ๓๐
ยากเย็นเห็นหน้ากันแม่ลูก		อย่าพันผูกโศกสร้อยถึงหอยสังข์
รักใคร่มันไยไม่จีรัง		หอยสังข์เช่นนี้มีถมไป
	ดังนั้นพระสังข์จึงไม่ได้เข้าไปอยู่ในหอยอีก ข่าวนี้เลื่องลือไปถึงในวัง นางสนมเอกของพระบิดารู้เข้าจึงทูลพระบิดาให้สั่งทหารมาจับพระสังข์ไปฆ่าเสีย พระสังข์จึงถูกจับและถูกทำร้ายด้วยวิธีการต่างๆ  แต่พระสังข์ก็ไม่ตายเพราะเป็นผู้มีบุญ ในที่สุดพระบิดาสั่งให้ผูกมือและเท้าถ่วงมหาสมุทร พญานาคที่เมืองบาดาลช่วยพระสังข์ไว้ แล้วส่งพระสังข์มาให้นางพันธุรัตซึ่งเป็นยักษ์อยู่ในป่าเลี้ยงดู นางพันธุรัตรักพระสังข์มากจึงแปลงกายเป็นคนและเลี้ยงพระสังข์เหมือนลูก พระสังข์คิดถึงพระมารดามากจึงคิดจะหนีไปตามหาพระมารดา วันหนึ่งนางพันธุรัตออกไปเที่ยวป่า พระสังข์ได้โอกาสจึงหลบหนี ก่อนไปได้ชุบตัวในบ่อทองแล้วสวมรูปเงาะ แปลงกายเป็นเงาะ สวมเกือกแก้วและถือไม้เท้าของรางพันธุรัตเหาะหนีไป ในที่สุดก็ได้พบพระมารดา












ป.๔ เล่ม ๒ หน้า ๓๑
	ครูกมลสรุปว่า “ระหว่างที่พระสังข์แปลงกายนี่เอง จึงมีชื่อว่าเจ้าเงาะ นักเรียนคงเคยเห็นรูปเจ้าเงาะ ผมหยิก ตาพอง ใส่เกือกแก้ว ถือไม้เท้าแล้ว” นักเรียนหลายคนพูดว่าเคยเห็น ครกมลพูดต่อไปว่า “พระสังข์และพระมารดาต้องลำบากเพราะความอิจฉาริษยาของนางสนมเอก ถ้าทุกคนในโลกนี้ไม่มีความอิจฉาริษยากัน โลกก็จะประสบแต่สันติสุข”
	“คุณครูคะ ทำไมพระสังข์จึงเข้าไปอยู่ในหอยสังข์คะ” มานีถาม ครูกมลยิ้มแล้วบอกให้นักเรียนทุกคนช่วยกันคิดตอบคำถามของมานี ปิติลุกขึ้นตอบว่า “ผมคิดว่าพระสังข์เป็นผู้มีบุญ รู้ว่าพระมารดาจะลำบากจึงอยู่ในหอยสังข์ เพื่อพระมารดาจะได้ไม่ต้องเลี้ยงดูให้ลำบาก” ครูกมลชมว่าปิติมีเหตุผลดี และสั่งให้นักเรียนไปคิดหาเหตุผลมาเป็นการบ้าน


แบบฝึก
คำที่มี ณ  ญ  ร  ล  ฬ สะกด อ่านเหมือน  น  สะกด














ป.๔ เล่ม ๒ หน้า ๓๒
ฝึกอ่านและจำ
ไปเที่ยวสเปน		เห็นคนสู้วัว
ไล่กันพันพัว		เหมือนเล่นละคร
คนแน่นบริเวณ		ใจเต้นยลตอน
พระกาฬราญรอน	ผลาญชีวันวัว

คำที่ออกเสียงเหมือนกัน แต่เขียนต่างกัน และมีความหมายต่างกันด้วย เรียกว่าคำพ้องเสียง
ฝึกอ่านและจำ
เข็นของหนักเป็นงานที่ยากเข็ญ
เขาพูดเป็นนัยว่า “คุณแก้ปัญหาไม่ได้ เพราะผงเข้าไปอยู่ในนัยน์ตาของคุณเอง”
ถ้าเธอเห็นคนมีท่าทางไม่น่าไว้ใจ จะต้องระวังตัวให้ดี
เขาแกล้งกราบทูลพระราชบิดาว่า ทูนหัวของแม่เป็นคนกาลกิณี
กิ่งไม้ทานแรงลมไม่ไหว จึงหักตกลงในธารน้ำ

คำบางคำมีความหมายหลายอย่าง ต้องพูดหรือเขียนคำขยายเติมเพื่อให้มีความหมายชัดเจน











ป.๔ เล่ม ๒ หน้า ๓๓
ฝึกอ่านและสังเกต
ฉันทำนาฬิกาตกที่ลานวัด ลานนาฬิกาจึงขาด
ปิติอยากเปลี่ยนแปลงที่นาของเขาเป็นแปลงผัก
เขาบ่นด้วยคำหยาบคายเมื่อเขารู้สึกคายตัวขณะที่เขาคายชายอ้อย
เราไม่ควรให้สินบนเจ้าหน้าที่ เพราะนอกจากจะเสียทรัพย์สินแล้วยังจะต้องถูกศาลตัดสินลงโทษอีกด้วย
คนที่ยืนอยู่ที่ท่าน้ำมีท่าทีเป็นมิตรกับทุกคน

การจับใจความสำคัญของเรื่องที่อ่าน
ต้องอ่านเรื่องทั่งหมดก่อน แล้วสรุปเรื่องว่า เรื่องที่อ่าน
      (๒)		         (๓)	         (๔)
นั้นกล่าวถึงใคร	ทำอะไร		เพราะเหตุใด	ได้ผลอย่างไร  เช่น
ในย่อหน้าที่ ๑ บทที่ ๑๘ จับใจความสำคัญของเรื่องได้ดังนี้
      (๒)                                             (๓)
สมคิด  รายงาน  เรื่องสัตว์ทะเลได้ดีมาก  เพราะเขามีตัวอย่างให้ดูด้วย
     (๔)
เพื่อนสนใจและครูก็ชมเชยเขา
การอ่านหนังสือให้เร็วและรู้เรื่อง จะต้องอ่านไม่ออกเสียงและไม่อ่านทีละตัว ถ้าจะให้เร็วมากขึ้นก็ต้องไม่อ่านคำบางคำด้วย







ป.๔ เล่ม ๒ หน้า ๓๔
	ฝึกอ่านโดยไม่อ่านคำว่า “ของ และ กับ”
	บิดา...กลับจากไปเยี่ยมปู่ (ไม่อ่านคำว่า ของเขา)
	มานี.....ชูใจชอบหอยทับทิม (ไม่อ่านคำว่า กับ)
	นางไปอาศัยตา....ยายอยู่ในป่า  (ไม่อ่านคำว่า และ)
	พระสังข์สวมเกือกแก้ว.....ถือไม้เท้า.....นางพันธุรัตเหาะหนีไป (ไม่อ่านคำว่า และ  ของ)

คำบางคำเมื่อนำมาเติมลงในข้อความ จะบอกเวลาหรือจำนวน ทำให้ข้อความชัดเจนขึ้น
ฝึกอ่านและสังเกต
เช้านี้ถึงเวรของสมคิดจะต้องรายงาน
วันนี้เห็นหอยสังข์ ทำให้ครูนึกถึงเจ้าเงาะ
วันนั้นพระมารดาคิดเป็นห่วงพระสังข์
พระมารดากลับมากระท่อมก่อนเวลา
วันหนึ่งนางพันธุรัตออกไปเที่ยวป่า
ในที่สุดพระสังข์ก็ได้พบพระมารดา
เพื่อนๆ สนใจหอยและรูปปลาทะเลมาก
พระสังข์และพระมารดาอาศัยตายายมาได้ห้าปี
พระสังข์ถูกทำร้ายด้วยวิธีการต่างๆ










ป.๔ เล่ม ๒ หน้า ๓๕
บทที่ ๑๙
เจ้านิล
	ปลานิลของปิติขยายพันธุ์เพิ่มขึ้นมากมาย มีปลาตัวเล็กตัวน้อยเต็มบ่อ เพราะครอกหนึ่งๆ มีประมาณ ๕๐ – ๖๐๐ ตัว พ่อของเขากับพี่ๆ ช่วยกันขุดบ่ออีกสองแห่ง เพื่อขยายกิจการเลี้ยงปลานิลเพิ่มขึ้น เกษตรอำเภอมาช่วยดูแลอยู่เป็นนิจ ปลาตัวโต ยาวเกือบหนึ่งฟุต น้ำหนักก็เกือบจะครึ่งกิโลกรัม ปิติจับ






















ป.๔ เล่ม ๒ หน้า ๓๖
ปลาไปขายหลายครั้งแล้ว แต่ละครั้งเขาขายปลาได้ประมาณ ๔๐ – ๗๐ บาท เกษตรอำเภอชมปิติว่าเป็นนักธุรกิจตัวฉกาจ และแนะนำให้เขานำเงินที่ขายปลาได้ไปฝากออมสินและแบ่งซื้อสลากออมสินด้วย ขณะนี้ปิติมีเงิน ๕๕๐ บาทแล้ว ยายอกว่า เงินนี้เป็นบำเหน็จของความขยันหมั่นเพียร และเป็นปัจจัยสำคัญในการขยายกิจการเลี้ยงปลานิลของปิติ
	บางวันยายทอดปลานิลไปถวายเพลอุปัชฌาย์และพระเณรที่วัด ปิติแบ่งปลานิลไปแจกเพื่อนๆ เสมอ เขาเอาปลานิลไปให้ย่าของชูใจทีไร ย่าก็ทำห่อหมกแบ่งให้ชูใจนำมาให้ที่บ้านเขาทุกที  บางวันก็ขอปลาทอดของยายไปรับประทานร่วมกับเพื่อน เวลาอาหารกลางวัน ครูไพลินชมว่า อาหารของปิติถูกหลักโภชนาการ แต่เพื่อนๆ มักจะล้อเรียนว่า ปิติเป็นเพชฌฆาตปลานิล มานีให้กำลังใจปิติด้วยการเขียนกลอนใส่กระดาษส่งให้เขาว่า
	มัจฉาปลานิล		ของกินแสนอร่อย
ได้กินบ่อยๆ			เพราะปิติแสนดี
จึงขอขอบใจ			ขอให้มั่งมี
รวยเป็นเศรษฐี			เพราะปลานิลเทอญ
ปิติชอบใจกลอนของมานีมาก เพราะมานีอวยพรให้เขามั่งมีเป็นเศรษฐี เขาจึงเก็บกลอนของมานีรวมไว้กับสลากออมสิน









ป.๔ เล่ม ๒ หน้า ๓๗
	วันหนึ่งเมื่อเด็กๆ รับประทานอาหารกลางวันเสร็จแล้วจึงพากันเล่นสนุกที่ใต้ต้นตะแบก เขาเล่นเกมสนุกๆ หลายอย่าง พอเหนื่อย ปิติจึงชวนเพื่อนๆ เข้าไปนั่งอ่านหนังสือในห้องสมุด ต่างคนต่างหยิบหนังสือที่ตัวเองชอบ ไปนั่งอ่านอยู่ที่โต๊ะอย่างเงียบๆ ปิติไปยืนอ่านหนังสือพิมพ์อยู่ที่แท่น เขาอ่านข่าวและสารคดีที่ชอบ อ่านไปเขาก็พิจารณาไปว่า เป็นเรื่องที่มีข้อเท็จจริงเพียงใด ครูสอนว่า คนที่พูดให้เราฟังหรือเขียนให้เราอ่านมีทั้งคนที่มีความคิดสุจริตและทุจริต ดังนั้นเราต้องรู้จักพิจารณาดูข้อเท็จจริง และพยายามตรึกตรองพิสูจน์ดูให้รู้แน่ว่า ควรเชื่อถือเพียงใด
	ปิติพลิกหน้าหนังสืออ่านสำรวจไปเรื่อยๆ ทันใดนั้นเขาก็พบประกาศผลการออกฉลากออมสิน เมื่อเขาอ่านดูเขาพบชื่อของเขาและหมายเลขฉลากออมสินถูกรางวัลที่สาม ได้เงินรางวัล ๑๐,๐๐๐ บาท ปิติดีใจจนหัวใจเต้นระรัว เกือบจะร้องออกมาดังๆ เงินรางวัลนี้เขาได้มาอย่างสุจริต มิใช่ได้มาด้วยมิจฉาชีพแต่อย่างใด ปิติเข้าไปสะกิดเรียกวีระ มานะ มานี และชูใจมาดู ทุกคนตื่นเต้นดีใจกับปิติมาก ไม่มีใครคิดอิจฉาริษยาเขาเลย เด็กๆ พากันออกจากห้องสมุดไปคุยกันที่ใต้ร่มไม้
	“โอ้โฮ1 เงินตั้งหมื่นบาท เธอจะเอาไปทำอะไรบ้างละปิติ ดูสิยิ้มปากหุบไม่ลงเชียว” ชูใจถามและกระเซ้าเย้าแหย่














ป.๔ เล่ม ๒ หน้า ๓๘
ปิติหัวเราะอย่างเบิกบานพลางตอบว่า “ฉันจะซื้อลูกม้าสักตัวหนึ่ง นอกนั้นจะให้แม่” มานะพูดเปรยๆ ว่า           “ปิตินี่อยากได้มาเสียจริงๆ นะ สงสัยว่าได้มาแล้วคงมีงานสมโภชเจ็ดวันเจ็ดคืนเป็นแน่” ทุกคนฟังแล้วก็หัวเราขึ้นพร้อมกัน
	วันนั้นปิติเรียนหนังสือด้วยความเบิกบานใจที่สุด พอเลิกเรียนเขารีบแวะไปหาเกษตรอำเภอที่สำนักงาน แล้วเล่าเรื่องที่เขาถูกรางวัลสลากออมสินให้ฟัง พอเกษตรอำเภอรู้เรื่องก็ดีใจบอกว่า ถ้าพ่อของปิติอนุญาตให้ซื้อม้าได้ เขาจะพาไปซื้อลูกม้าสวยๆ ปิติรีบกลับบ้านไปเล่าเรื่องให้ยาย พ่อแม่ และพี่ๆ ฟัง ทุกคนดีใจมาก ยายพูดว่า อาจจะเป็นเพราะคำอวยพรของมานีที่ขอให้ปิติเป็นเศรษฐีเพราะปลานิลก็ได้ ปิตินึกขึ้นได้ว่า มานีเคยเขียนกลอนอวยพรให้เขาไว้ เขาคิดว่าจะต้องขอบใจมานีและซื้อขนมปังหวานที่มานีชอบให้ด้วย
	เมื่อปิติได้รับจดหมายจากสำนักงานธนาคารออมสิน บอกให้เขาไปรับเงินรางวัล เกษตรอำเภอจึงพาปิติไปรับเงินหนึ่งหมื่นบาท เขาเอาเงินมาให้แม่ไว้ และขออนุญาตซื้อลูกม้าตัวหนึ่ง พ่อและแม่ของปิติเป็นผู้มีสัจธรรม เคยให้สัญญาว่า จะหาม้าแทนเจ้าแก่ให้ปิติ เมื่อถึงโอกาสเช่นนี้พ่อกับแม่จึงอนุญาตให้ปิติซื้อม้า พอถึงตอนเย็นวันเสาร์ เกษตรอำเภอก็พาปิติไปซื้อม้า บ้านที่มีม้าขายอยู่ไม่ห่างจากตัวอำเภอนัก นั่งรถเมล์ไปประเดี๋ยว














ป.๔ เล่ม ๒ หน้า ๔๐
เดี๋ยวก็ถึง บ้านนั้นเป็นบ้านไม้หลังเล็กๆ ปลูกติดพื้นดิน เจ้าของบ้านเป็นแขก นุ่งโสร่งและโพกหัว ผิวดำ จมูกโด่งเป็นสันท่าทางใจดี เกษตรอำเภอคุ้นเคยกับเจ้าของบ้านเป็นอย่างดี เขาให้ปิติเลือกม้าดูตามใจชอบ           ปิติไปที่คอกม้า เขาเห็นลูกม้าหลายตัว สีขาวก็มี สีน้ำตาลก็มี ที่ขนด่าง หน้าแด่นก็มี แต่เขาชอบลูกม้าตัวผู้สีดำ รูปร่างของมันสูงเพรียว ท่าทางปราดเปรียวมันวิ่งเหยาะๆ เคียงแม่ของมัน บางครั้งก็วิ่งห้อไปมาอยู่ในคอกอย่างร่าเริง เขาจึงบอกเกษตรอำเภอและเจ้าของม้าว่า เขาชอบลูกม้าสีดำ เจ้าของม้าบอกว่ามันเป็นลูกม้าเทศพันธุ์ดี
	ปิติเข้าไปในคอกม้า เขาค่อยๆ เดินเข้าไปหามัน เอามือลูบต้นคอของมันเบาๆ ลูกม้าก็ไม่ตื่นตกใจ กลับผงกหัวและโขกเบาๆ ที่ไหล่ปิติเป็นเชิงหยอกเย้า ปิติค่อยๆโอบกอดคอมันอย่างรักใคร่ เจ้าของม้ามองดูด้วยความพอใจที่เห็นปิติรักและเมตตาสัตว์ เขาจึงขายลูกม้าให้ปิติในราคาลดพิเศษ แต่ก็ยังเป็นราคาที่สูง ปิติจึงอ้อนวอนขอลดลงอีกด้วยวาจาไพเราะอ่อนหวาน เจ้าของม้าลังเลอยู่ครู่หนึ่ง แต่เห็นปิติแสดงความรักลูกม้าก็รู้สึกเอ็นดู จึงยอมขายให้ เขาบอกวิธีเลี้ยงและวิธีฝึกม้าให้ปิติด้วย เจ้าของม้านัดวันรับลูกม้าและชำระเงินที่ที่ว่าการอำเภอเรียบร้อยแล้วเกษตรอำเภอจึงพาปิติกลับบ้าน
	เมื่อถึงวันรับลูกม้าและชำระเงิน พ่อพาปิติไปที่ว่าการ














ป.๔ เล่ม ๒ หน้า ๔๑
อำเภอ เจ้าของม้านำลูกม้าและพาแม่มาด้วย เกษตรอำเภอก็มาคอยดูแลอย่างใกล้ชิด เมื่อทำหลักฐานการซื้อขายและชำระเงินเรียบร้อยแล้ว ปิติจูงลูกม้าจะพากลับบ้าน ทีแรกมันไม่ยอมไป มันเหวี่ยงหัวและสะบัดหัวไปมาให้เชือกหลุดพลางดิ้นรนจะไปหาแม่ของมัน เจ้าของม้ารีบขี่แม่ม้าพากลับบ้าน แม่ม้าก็ไม่ยอมไป แม้เจ้าของจะใช้แส้ตีแรงๆ มันร้องหาลูก และชะเง้อชะแง้หา เป็นภาพที่น่าสังเวชมาก ใครเห็นก็อดสมเพชไม่ได้ ทีแรกปิติใจคอไม่ดี เขาเข้าไปกอดลูกม้า พลางพูดปลอบโยนมัน เขาใช้มือลูบใต้คางและตบที่คอมันเบาๆ ครู่หนึ่ง มันจึงสงบและยอมเดินไปกับปิติโดยดี เกษตรอำเภอเห็นกิริยาท่าทางอันอ่อนโยนของปิติที่แสดงต่อลูกม้า ก็มีความรักและเอ็นดูปิติเพิ่มขึ้นเป็นทวีคูณ
	เย็นวันนั้นเลิกงานแล้ว เกษตรอำเภอแวะไปที่บ้านของปิติ เห็นเขากำลังชมเชยลูกม้าอยู่ วีระ มานะ มานี และชูใจ ยืนล้อมหน้าล้อมหลังอยู่ครบชุด ทุกคนถือขนมปังหวานรับประทานอย่างเอร็ดอร่อย พอพวกเด็กๆ เห็นเขาก็พากันยกมือไหว้อย่างยินดี และชวนให้เขารับประทานขนมปังหวาน
	ชูใจชิงบอกก่อนคนอื่นว่า “ปิติเขาตั้งชื่อม้าของเขาว่า เจ้านิล ค่ะคุณอา เขาเห่อมาก ดูสิคะ เขาหาหญ้ามาให้มันกินไม่ยอมให้ท้องมันยุบเลย” เกษตรอำเภอหัวเราะเบาๆ เขาเดิน















ป.๔ เล่ม ๒ หน้า ๔๒
เลยขึ้นไปคุยกับยาย  และพ่อแม่ของปิติบนบ้าน ปิติพูดว่า “ฉันตั้งชื่อมันว่า เจ้านิล เพราะเหตุผลสามข้อ ข้อแรกฉันได้เงินไปซื้อมันเพราะขายปลานิล ข้อสองเพราะขนของเจ้านิลดำขลับ ข้อสุดท้าย ฉันติดใจม้านิลมังกรของสุดสาครอยู่ไม่ลืม” เพื่อนๆ พากันหัวเราะชอบใจ
	พ่อของปิติทำคอกให้เจ้านิลอยู่เป็นเพิงชั่วคราวใต้ต้นกระท้อน หลังคามุงสังกะสี มีฝาแผงกั้นกันลมโกรก และมีม้งทำด้วยไนลอนกันยุงด้วย คอกของเจ้านิลสะอาด รางใส่หญ้าและอาหารก็สะอาดสะอ้าน ท่าทางเจ้านิลมีความสุข มันเล่นกับ





















ป.๔ เล่ม ๒ หน้า ๔๓
พวกเด็กๆ มันกินหญ้าที่ปิติเอามาป้อนอย่างเต็มอกเต็มใจ มานีบิขนมปังหวานให้มัน มันก็กิน แต่ปิติไม่อยากให้เจ้านิลกินอีกเพราะกลัวท้องของมันอืดจึงหันมาห้ามมานี เจ้านิลติดใจรสขนมปังจึงวิ่งไล่แย่ง มานีวิ่งหนีไปรอบๆ เจ้านิลก็วิ่งตาม ทุกคนพากันหัวเราะขันเจ้านิลกับมานี สักครู่หนึ่งพี่ของปิติมาบอกว่าวันนี้ยายทำฉู่ฉี่ปลานิล และมีกล้วยบวชชีเป็นของหวานด้วย ให้ทุกคนไปรับประทานอาหารด้วยกันก่อนกลับบ้าน

แบบฝึก
พยัญชนะที่สะกดอ่านเหมือน  ด  สะกด ที่พบเห็นคือ
จ	ช	ซ
ฎ	ฏ	ฐ	ฑ	ฒ
ด	ต	ถ	ท	ธ
ศ	ษ	ส















ป.๔ เล่ม ๒ หน้า ๔๔
	ฝึกอ่าน
	เพชฌฆาตตัดคอ		หาข้อเท็จจริง		ยิงด้วยอาวุธ
	เล่นเตะฟุตบอล		ไถ่ถอนโทษผิด		คิดสังเวชสงสาร
	งานฉลองสมโภช	สร้างโบสถ์ในวัด	อุปัชฌาย์บวชให้
	ต้องใช้กฎเกณฑ์		เห็นเสมอเป็นนิจ		คิดทำกล้วยบวชชี
	นั่งที่อัฒจันทร์		รัฐหมั่นดูแล		ไม่แพ้เก่งฉกาจ

เครื่องหมายบางอย่างที่ควรรู้จัก คือ ขีดระหว่างตัวเลข เช่น
๕๐ – ๖๐  อ่านว่า  ห้าสิบ ถึง หกสิบ
คือตัวเลขตั้งแต่ ๕๐  ๕๑  ๕๒  ๕๓  ๕๔  ๕๕  ๕๖  ๕๗  ๕๘  ๕๙  ๖๐
เขียนย่อให้สั้นและเข้าใจง่ายก็เขียนเป็น  ๕๐ – ๖๐

ภาษาไทยมีคำบอกลักษณะของคำชื่อ คำบอกลักษณะโดยมากจะอยู่หลังคำที่บอกจำนวนนับแต่บางครั้งก็อยู่หน้าจำนวนนับ
ฝึกอ่านและจำ
ชายคนหนึ่ง		ขนมปัง ๒ แผ่น
ดินสอ ๓ แท่ง		ขนมปัง ๒ ก้อน










ป.๔ เล่ม ๒ หน้า ๔๕
	เงิน ๑๐ บาท  ๕๐ สตางค์		หญ้า  ๓  กอ
	ม้า  ๓  ตัว			หญ้า  ๓  กำ
	สังกะสี  ๔  แผ่น			มุ้ง  ๒  หลัง
	กระท้อน  ๖  ผล			ยาแผง  ๓  แผง
	ผ้า  ๓  ผืน			ไข่  ๕  ฟอง

ประโยคที่มีลักษณะบอกให้ผูอื่นรู้เรื่อง เรียกว่าประโยคบอกเล่า
ประโยคที่มีลักษณะเป็นการถามให้คนอื่นตอบ เรียกว่าประโยคคำถาม
ประโยคที่มีลักษณะบอกให้รู้ว่า ไม่ใช่ ไม่จริง ส่วนมากจะมีคำว่า  ไม่  อยู่ด้วย เรียกว่า ประโยคปฏิเสธ
ประโยคซึ่งตอบคำถามของผู้อื่น อาจจะตอบสั้นๆ พอเข้าใจ หรือจะตอบเป็นประก็ได้ เรียกประโยคชนิดนี้ว่า ประโยคคำตอบ การตอบคำถามอาจตอบรับหรือปฏิเสธก็ได้
ฝึกอ่านและสังเกต
โรงเรียนเปิดเรียนสัปดาห์ละ ๕ วัน  (ประโยคบอกเล่า)













ป.๔ เล่ม ๒ หน้า ๔๖
	ปิติเอาเจ้านิลมาโรงเรียนด้วยหรือเปล่า 	(ประโยคคำถาม)
	เปล่า ฉันไม่ได้เอาเจ้านิลมาโรงเรียน	(ประโยคคำตอบ ปฏิเสธ)
	มานีทำการบ้านมาส่งหรือเปล่า		(ประโยคคำถาม)
	ทำ  ฉันกำลังจะส่งครู			(ประโยคคำตอบ)

คำประสมบางคำ ใช้พยัญชนะต้นตัวเดียวกันบางคำก็ใช้สระเดียวกัน
ตรึกตรอง	สูสี		ระรัว		ลังเล
วูบวาบ		วังเวง		ขยุกขยิก	ร่ำไร
เรียงราย		ฉาวฉาน		สะอาดสะอ้าน

การอ่านในใจให้เร็วและรู้เรื่อง อาจเว้นไม่อ่านบางคำได้
ฝึกอ่านและสังเกต
	ปลานิลของปิติโตมากแล้ว	ตัวยาวเกือบหนึ่งฟุต
น้ำหนักก็เกือบจะครึ่งกิโลกรัมและขยายพันธุ์เพิ่มขึ้นมากมาย
เกษตรอำเภอจึงพาปิติไปรังเงินหนึ่งหมื่นบาท*








*คำที่ขีดฆ่าออก คือคำที่อาจเว้น ไม่ต้องอ่าน



ป.๔ เล่ม ๒ หน้า ๔๗
การอ่านให้เป็นเสียงพูด
ข้อความที่เป็นคำพูด เวลาอ่านให้ออกเสียงเหมือนเสียงพูด เช่น
	ฉันจะซื้อลูกม้าสักตัวหนึ่ง		ออกเสียงว่า	ฉันจะซื้อลูกม้าซักตัวนึง
	ขโมยอาหารไก่กินละซี		        ”		ขโมยอาหารไก่กินละซี่
	ปิติได้รับเงินเท่าไร		       ”		ปิติได้รับเงินเท่าไหร่






















ป.๔ เล่ม ๒ หน้า ๔๘
บทที่ ๒๐
คำไทย
	วันอาทิตย์ วีระชวนเพื่อนๆ มาเที่ยวที่บ้าน เมื่อมานะ มานี ชูใจ ปิติ ดวงแก้ว และสมคิดมาถึง ก็พากันขึ้นไปทำความเคารพลุงกับป้าบนบ้าน ลุงกำลังสาละวนทำความสะอาดกรอบรูป ซึ่งกองพะเนินอยู่อย่างขะมักเขม้น ส่วนป้ากำลังใช้กระป๋องลิตรตวงเม็ดละหุ่งในกระบุง บางเม็ดกระเด็นตกร่องไป พอเห็นเด็กๆ มาก็ดีใจ รับไหว้และทักทายทุกคน เพราะลุงรักเด็กพวกนี้เสมือนลูกหลานว่านเครือจริงๆ ของตน ลุงถามปิติถึงเจ้านิล ปิติบอกว่ากำลังฝึกหัดมันอยู่ วันหลังจะพามาให้ลุงดู ลุงถามถึงอาการป่วยของปู่ สมคิดตอบว่า ปู่ของเขาเป็นอัมพาตไปเสียแล้ว ลุงได้ทราบก็รู้สึกเวทนาปู่ของสมคิด
	มานีมองเห็นรูปพระจึงถามว่า “นั้นรูปพระอะไรคะ” ลุงตอบว่า “รูปพระแก้วมรกต หรือพระพุทธมหามณีรัตนปฏิมากรยังไงล่ะหลาน ไม่เคยเห็นหรือ” เคยค่ะ แต่ที่ฉันเคยเห็น ท่านไม่ได้แต่งตัวอย่างนี้นี่คะ” มานีตอบ ลุงหัวเราะ “อ๋อ รูปนี้














ป.๔ เล่ม ๒ หน้า ๔๙
ท่านทรงเครื่องสำหรับฤดูหนาว หลานคงเคยเห็นทรงเครื่องฤดูฝนหรือฤดูร้อนกระมัง” ปิติถามว่า “ทำไมท่านจึงเป็นสีเขียวล่ะครับคุณลุง ผมเห็นพระองค์อื่นๆ ท่านเป็นสีทองหรือสีดำ” ลุงจึงอธิบายให้ฟังว่า “ที่องค์ท่านเป็นสีเขียวก็เพราะทำด้วยแก้วมรกต ท่านเป็นพระปฏิมากรคู่บ้านคู่เมืองของไทยเรามาทีเดียว วันหลังลุงจะให้อ่านประวัติของท่าน และอิทธิปาฏิหาริย์ต่างๆ ที่เขาเล่าลือกัน”























ป.๔ เล่ม ๒ หน้า ๕๐
	ปิติประคองรูปพระแก้วมรกตตั้งขึ้น ก็มองเห็นแผ่นทองคำเปลวปิดอยู่ด้านหลัง”  “ทำไมลุงไม่ปิดทองไว้ข้างหน้าคะ” ดวงแก้วถาม ลุงหัวเราะ “ป้าเป็นคนปิด และคงปิดหลังพระ ตามคำพังเพยกระมัง ปิดทองหลังพระอย่างไรล่ะ” ป้าหัวเราะ ปฏิเสธว่าไม่ได้ทำตามคำพังเพย เหตุที่ป้าปิดไว้ด้านหลังก็เพราะกลัวทองจะปิดรูปพระทำให้เสียความงามไป “คำพังเพยแปลว่าอะไรคะ” ชูใจถาม “เป็นคำเปรียบเทียบ เช่นปิดทองหลังพระ เป็นคำกล่าวเปรียบกับคนทำความดีแต่ไม่ต้องการให้ใครรู้ว่าตนเป็นคนทำ” ลุงตอบ ดวงแก้วถามว่า “ฉันอ่านหนังสือพบคำพังเพยว่า กิ้งก่าได้ทอง หมายความว่าอย่างไรคะ” ลุงอธิบายว่า “เป็นคำเปรียบเทียบกับคนที่ได้ลาภผลเล็กน้อยแล้วเกิดหยิ่งยโสขึ้น คำพังเพยนี้มาจากนิทานเรื่องกิ้งก่าได้ทอง” แล้วลุงก็เล่านิทานให้เด็กๆ ฟัง
	ในอดีตกาล มีพระราชาองค์หนึ่ง เสด็จประพาสอุทยานพร้อมด้วยข้าราชบริพาร เมื่อเสด็จมาถึงประตูอุทยาน ก็ทอดพระเนตรเห็นกิ้งก่าตัวหนึ่งเกาะอยู่ที่ซุ้มประตูอิฐ เมื่อพระองค์เสด็จผ่านมันก็ผงกหัวถวายคำนับ ครั้นต่อมาพระองค์เสด็จประพาสอุทยานอีก ก็ทรงสังเกตเห็นกิ้งก่าตัวนี้คอยถวายคำนับอยู่ทุกครั้งก็ทรงพอพระทัย พระองค์ทรงดำริว่า ชะรอยกิ้งก่าตัวนี้มีวัฒนธรรมและจงรักภักดีต่อพระองค์ จึงมาคอยถวายคำนับทุกครั้ง














ป.๔ เล่ม ๒ หน้า ๕๑
ที่พระองค์เสด็จ พระราชาจึงพระราชทานทองไว้กับคนเฝ้าอุทยานเพื่อไปแลกซื้ออาหารให้กิ้งก่ากิน วันหนึ่งคนเฝ้าอุทยานซื้ออาหารไม่ได้ จึงนำทองมาผูกที่คอกิ้งก่า พอกิ้งก่าได้ทองก็แสดงกิริยาหยิ่งยโสวิ่งชูคอร่อนไปร่อนมา เมื่อพระราชาเสด็จมันก็ไม่ถวายคำนับกลับชูคอทำท่าหยิ่งลำพองกระด้างกระเดื่อง ครั้นพระราชาทอดพระเนตรเห็นท่าทางวิปริตของกิ้งก่าเช่นนั้นก็ทรงคิดว่ากิ้งก่าคิดคดกบฏต่อพระองค์ เพราะมันแสดงกิริยาหยิ่งผยองราวกับเป็นปฏิปักษ์ก็พิโรธ จึงรับสั่งให้คนเฝ้าอุทยาน






















ป.๔ เล่ม ๒ หน้า ๕๒
ริบทองคืนมาเสีย แล้วให้ขับไล่ไสส่งไปอยู่ในปาชัฏ กิ้งก่าตัวนั้นก็ตกอับ เพราะความลืมตัวหยิ่งลำพองของตน
	ลุงสรุปว่า “ด้วยเหตุนี้ จึงมีคำพังเพยเปรียบคนที่ได้ลาภผลเพียงเล็กน้อย แล้วก็กำเริบลืมตัวเย่อหยิ่งลำพองเป็นกิ้งก่าได้ทอง ซึ่งเป็นคนไม่ดี” แล้วลุงก็อธิบายว่า คำพังเพยในภาษาไทยมีอยู่มากมาย เพราะเป็นสำนวนเปรียบเทียบไม่ต้องพูดหรือว่าอะไรตรงๆ เพียงยกคำพังเพยขึ้นมา ก็เป็นที่เข้าใจความหมายได้ เช่น “อัฐยายซื้อขนมยาย” “หัวมังกุท้ายมังกร” “รำไม่ดีโทษปี่โทษกลอง” พวกเด็กๆ นั่งสนทนากับลุงและป้าอยู่ครู่หนึ่ง จึงพากันลงมานั่งเล่นที่แคร่ใต้ต้นมะไฟ ส่วนวีระขอตัวไปต้มข้าวโพดหวานมาเลี้ยงเพื่อน
	ชูใจตั้งปริศนาคำทายถามมานีว่า “อุอะไรเอ่ยเป็นที่บวชพระ” มานีทำน่างงนั่งคิดอยู่นานก็คิดไม่ออก หันไปถามใครๆ ก็ไม่มีใครตอบได้ จึงยอมแพ้ ชูใจเฉลยคำตอบว่า อุโบสถหรือที่เรียกกันสั้นๆ ว่าโบสถ์ มานีแพ้ ชูใจจึงถามอีก “อะไรเอ่ยชอบสิ่งปฏิกูล ลูกมากทวีคูณไม่เหมือนแม่สักตัว” มานีตอบว่ากบ ชูใจปฏิเสธว่าไม่ใช่เพราะกบไม่ชอบสิ่งปฏิกูล มานีนึกได้จึงตอบว่าแมลงวัน ชูใจรับว่าถูกต้อง มานีตอบถูกจึงเป็นฝ่ายถามบ้าง มานีถามชูใจว่า “อะไรเอ่ย ดึกๆ ตื่นขึ้นมา ตีกลองรับร้องฎีกาบอกเวลาให้ใครๆ รู้” ชูใจตอบทันทีว่าไก่ เพราะเคยทายกัน














ป.๔ เล่ม ๒ หน้า ๕๓
เสมอจนจำได้ ปิติถามขึ้นบ้างว่า “อะไรเอ่ย สี่ตีนเดินมาบนหลังคามุงกระเบื้อง”
	สมคิดฟังปริศนาแล้วก็ยิ้กริ่มพูดว่า “ปัญหากล้วยๆ อีกแล้ว อย่างนี้ใครๆ ก็รู้ว่าเต่า” ปิติหัวเราะเย้ยพลางตอบ “ว่าไม่ใช่เต่า” มานะทายบ้าง “ไม่ใช่เต่าก็เป็นตะพาบน้ำ เพราะเป็นสัตว์ประเภทเดียวกัน” ปิติเชิดหน้าสั่นศรีษะทำท่าหยิ่งบอกให้เพื่อนๆ ยอมแพ้ แต่ทุกคนก็มีทิฐิมานะไม่ยอมแพ้ง่ายๆ ดวงแก้วนั่งคิดอยู่ครู่หนึ่งจึงทาย “แมวใช่ไหมล่ะ” ปิติหันขวับมาทางดวงแก้วพร้อมกับยิ้ม “ถูกแล้ว เธอเก่งนี่ ดวงแก้ว” มานีกับ              ชูใจทำหน้าสงสัย “สี่ตีนเดินมาหลังคามุงกระเบื้อง ทำไมจึงเป็นแมวล่ะ ไม่ใช่เต่าหรอกหรือ” ดวงแก้วตอบ “สี่ตีนเดินมาหลังคามุงกระเบื้องหมายถึง เต่า แต่ปิติเขาถามว่า สี่ตีนเดินมาบนหลังคามุงกระเบื้อง มีคำว่าบนเพิ่มมาคำหนึ่ง เธอต้องคิดซิว่าสัตว์อะไรสี่ตีน และเดินบนหลังคามุงกระเบื้องได้” มานีพูดว่า “ถ้าเช่นนั้นตอบว่าหนูหรือจิ้งจกก็ได้ใช่ไหมจ๊ะ” ปิติหัวเราะชอบใจ “ใช่จ๊ะ ตอบว่าแมวหรือหนู ก็ถูก สุนัขตัวไหนอุตริเดินบนหลังคามุงกระเบื้องได้ก็ถูกเหมือนกัน แต่จิ้งจกไม่เรียกว่ามันเดิน เรียกว่าคลาน” เพื่อนๆ บอกให้ปิติถามปริศนาอีก
	ปิติบอกว่าคราวนี้เป็นปริศนาวิทยาศาสตร์ แล้วเขาก็ถามว่า “อะไรเอ่ยไม่ใช่ภูตไม่ใช่เปรต เป็นเศษหินสว่างโพลง














ป.๔ เล่ม ๒ หน้า ๕๔
ลอยโด่งมาจากเบื้องบน คนชอบเรียกว่าผี” เพื่อนๆ นั่งคิดยู่นานก็ไม่มีใครตอบได้ ปิติจึงบอกให้ว่าผีพุ่งไต้ หรืออุกกาบาต ทุกคนฟังก็ชอบใจชมว่าปิติฉลาด สามารถยกปริศนามาทายทำให้เพื่อนได้ฝึกการสังเกตถ้อยคำและใช้ความคิด เดี๋ยวนี้เพื่อนๆ ยอมรับว่าคบกับปิติแล้วได้ความรู้แปลกๆ เสมอ เหมือนภาษิต ที่ว่า คบบัณฑิต บัณฑิตพาไปหาผล
	วีระยกถาดใส่ข้าวโพดหวานต้มฝักเขื่องๆ สีเหลืองจัดน่ากินมาวางไว้ตรงหน้า ข้าวโพดกำลังร้อนมีควันลอยขึ้นมาส่งกลิ่นหอมหวน สมคิดคว้าขึ้นมากัดทันที ข้าวโพดกำลังร้อนจัด





















ป.๔ เล่ม ๒ หน้า ๕๕
ทำให้เขาลืมตัวสบถออกมา ชูใจทำปากเบะเพราะไม่ชอบ จึงบ่นว่า “เธออย่าหัดเป็นคนขี้ปดสบถมาก ย่าของฉันบอกว่าถ้าใครสบถสาบานก็เหมือนกับสาปแช่งตัวเอง ชีวิตจะไม่รุ่งเรืองวัฒนาเป็นอันขาด” สมคิดหัวเราะแหะๆ ยกมือขึ้นทำท่า เหมือนลูกเสือ กล่าวคำปฏิญาณว่าว่าจะไม่สบถสาบานอีกต่อไป แล้วเด็กๆ ก็รับประทานข้าวโพดอย่างเอร็ดอร่อย

แบบฝึก
คำที่มี  จ  ช  ซ  ฎ  ฏ  ฐ  ฑ  ฒ  ด  ต  ถ  ท  ธ  ศ  ษ  ส  สะกด อ่านเหมือนมีตัว ด สะกด
ฝึกอ่านและสังเกต
ตวงข้าวเป็นลิตร		วิปริตผิดไป		ได้แหวนมรกต
สบถสาบาน		อุทยานดอกไม้		ในอุโบสถ
ลดเรื่องทิฐิ		อุตริทำแปลก		แจกอัฐกันทั่ว
กลัวจะเป็นเปรต		เข้าเขตป่าชัฏ		ฮึดฮัดพิโรธ
ทำโทษพวกกบฏ		เป็นกฎต้องจำ		อัมพาตอยู่นิ่ง
วัฒนายิ่งขึ้น		ชื่นชมวัฒนธรรม	บัณฑิตนำความรู้
ดูหลุมอุกกาบาต		ข้าราชบริพาร		เหตุการณ์ในอดีต












ป.๔ เล่ม ๒ หน้า ๕๖
ฝึกผันอักษรสูงและอักษรต่ำเทียบเสียงกับอักษรกลาง


อักษรกลาง
อักษรต่ำ
อักษรสูง
อักษรกลาง
อักษรต่ำ

อักษรสูง 

ข้อความหรือวลีที่มีความหมายเปรียบเทียบ พูดเป็นนัยให้คิด และเป็นข้อความสั้นๆ แต่มีความหมายมากเรียกว่า “คำพังเพย” ถ้าเป็นการสอนให้ทำดีก็จะเป็นภาษิตด้วย เช่น “กิ้งก่าได้ทอง” เป็นคำพังเพย เปรียบเทียบกับคนที่ได้ลาภผลเพียงเล็กน้อยแล้วลืมตัวเย่อหยิ่งลำพองถ้าเพิ่มคำว่า “อย่า” ข้างหน้าเป็น “อย่าทำตัวเป็นกิ้งก่าได้ทอง” ก็เป็นภาษิต เพราะสอนให้คนไม่ลืมตัวเย่อหยิ่งลำพอง









ป.๔ เล่ม ๒ หน้า ๕๗
ปริศนาคำทาย เป็นการฝึกการใช้ภาษาและฝึกให้คิดพิจารณาได้ดี ผู้ทายจะกำหนดคำตอบที่ถูกต้องไว้
เช่น  อะไรเอ่ยอยู่หน้าโรงเรียน  (ผู้ถามเฉลยไว้ว่า  “โ	”)
	แต่คำตอบอาจจะเป็นไปได้หลายอย่าง เช่น ถนน ธง สนาม ถ้าเราต้องการคำตอบให้ตรงกับที่เราคิดไว้ จะต้องถามให้ชัดเจน เช่น สระโออยู่หน้าคำว่า “โรงเรียน”
ตอบ สระ  โ	 ได้อย่างเดียว แต่ปริศนาคำทายต้องการให้ผู้ฟังเข้าใจไขว้เขวจึงถามเป็นนัย

การเขียนหรือพูด เมื่อต้องการบอกรายละเอียดหรือเพื่อให้ฟังเพราะ จะต้องเพิ่มคำขยาย
เช่น  “พระแก้วมรกตเป็นพระของไทย”
ขยายเป็น  “พระแก้วมรกตหรือพระพุทธมหามณีรัตนปฏิมากร เป็นพระคู่บ้านคู่เมืองของไทย”
หรือขยายเป็น	“พระแก้วมรกตหรือพระพุทธมหามณีรัตนปฏิมากรองค์เป็นสีเขียวเพราะทำด้วยแก้วมรกตนั่นเอง จึงเรียกว่าพระแก้วมรกต ท่านเป็นพระปฏิมากรคู่บ้านคู่เมืองของไทย”















ป.๔ เล่ม ๒ หน้า ๕๘
		ถ้าจะให้มีข้อความละเอียดมากขึ้น ก็อาจจะเขียนขยายเพิ่มเติมไปอีกว่า มีขนาดสูงเท่าไร หน้าตักกว้างเท่าใด ฯลฯ

การอ่านจับใจความเพียงเพื่อให้รู้ว่า ใครทำอะไร ที่ไหน เพราะเหตุใด ได้ผลอย่างไร อาจจะสั้นเกินไปจนไม่รู้เรื่องที่แท้จริง ควรมีรายละเอียดบางอย่างเพิ่มเติมให้เข้าใจได้ถูกต้อง คือ  ใคร  (ชื่อ  ตำแหน่ง  ที่อยู่)  ทำอะไร  (ทำอย่างไร)  ที่ไหน  แก่ใคร  เพราะเหตุใด  ได้ผลอย่างไร เช่น ในย่อหน้าที่เล่าเรื่องเกี่ยวกับพระราชา ถ้าหากย่อเรื่องว่า
	“พระราชาทรงพอพระทัยกิ้งก่า พระราชทานทองผูกคอให้ ภายหลังกิ้งก่าทำท่าหยิ่ง จึงริบทองและไล่ส่งไป” แบบนี้สั้นเกินไปจนไม่รู้ว่า พบกิ้งก่าที่ไหน กิ้งก่าทำอย่างไร จึงเรียกว่าหยิ่ง ถ้าจะให้รู้เรื่องรู้ราวและเหตุผลดีขึ้น จึงควรมีคำขยายเพิ่มเติมดังนี้
พระราชา (เสด็จประพาสอุทยาน) ทรงพอพระทัยกิ้งก่า (ที่คอยถวายคำนับอยู่ที่ซุ้มประตู) พระราชทานทอง (ให้















ป.๔ เล่ม ๒ หน้า ๕๙
คนเฝ้าอุทยานเป็นค่าอาหารเลี้ยงกิ้งก่า คนเฝ้าอุทยานซื้ออาหารไม่ได้ จึงนำทองไป) ผูกคอให้ ภายหลังกิ้งก่าทำท่าหยิ่ง (ไม่ถวายคำนับเช่นเคย พระองค์) จึงริบทองและไล่ส่งไป

การอ่านในใจให้เร็ว อาจจะอ่านข้ามคำต่อหรือคำเชื่อมได้ โดยที่ยังสามารถเข้าใจเรื่องได้ดี
คำต่อ ได้แก่  ที่  ของ  ฯลฯ
คำเชื่อม ได้แก่  และ  จึง  ก็  กับ  ฯลฯ
ดวงแก้ว (และ) สมคิดมาถึง (ที่) บ้าน (ของลุง) ลุง เขา (จึง) พากันไปทำความเคารพลุง (กับ) ป้าบนบ้าน
นอกจากนี้ อาจจะอ่านข้ามคำขยายในประโยคที่เพิ่มขึ้นมา เพื่อให้ฟังเพราะหรือสุภาพขึ้นได้อีกด้วย ได้แก่คำว่า ครับ ค่ะ คะ นะ น่ะ สิ ซิ ฯลฯ
“ถ้าเช่นนั้นตอบว่าหนูหรือจิ้งจกก็ได้ใช่ไหม (จ๊ะ)”  (ไม่อ่าน จ๊ะ)
“กิ้งก่าได้ทอง หมายความว่าอย่างไร (ล่ะ)  (ไม่อ่าน ล่ะ)















ป.๔ เล่ม ๒ หน้า ๖๐
บทที่ ๒๑
นิทานขำขัน
	รับประทานอาหารกลางวันเสร็จแล้ว ป้าของวีระบอกให้เด็กๆ นั่งคุยกันก่อน อย่างเพิ่งกลับบ้าน เพราะแดดกำลังร้อนจัด มานะ มานี ปิติ ชูใจ สมคิด และดวงแก้ว จึงช่วยวีระเหลาทางมะพร้าวเพื่อทำไม้กวาด พอดีเพชรทำงานที่บ้านของเขาเสร็จจึงมาสมทบช่วยวีระด้วย ส่วนลุงกับป้าไปเยี่ยมท่านเจ้าอาวาสซึ่งอาพาสเป็นอัมพาตจนเส้นประสาทซีกขวาชาไปหมด ขณะนี้ท่านรักษาตัวอยู่ที่โรงพยาบาลสมเด็จพระยุพราช ป้าเย็บอาสนะไปถวายท่าน ถ้าท่านค่อยยังชั่วขึ้น ลุงก็จะอาราธนาให้ท่านกลับไปรักษาตัวอยู่ที่วัด ปิติบอกกับเพื่อนๆ ว่า ถ้าร่างกายของเขาแข็งแรงโตขึ้น เขาจะไปบริจาคโลหิตให้โรงพยาบาล จะได้ช่วยคนป่วยที่เสียโลหิตไปมากๆ
	เด็กๆ นั่งทำงานอยู่เงียบๆ เพราะไม่รู้จะคุยกันเรื่องอะไรดี วีระกลัวเพื่อนจะเหงาจึงบอกว่า จะเล่านิทานให้ฟัง แต่ต้องผลัดกันเล่า  พอเขาเล่าจบแล้วให้คนอื่นเล่าบ้าง เพื่อนๆ ก็ตกลง
	“นิทานที่ฉันจะเล่าให้พวกเธอฟังนี่ เป็นเรื่องตลกเหลือ















ป.๔ เล่ม ๒ หน้า ๖๒
เชื่อนะ ฟังเล่นสนุกๆ อย่าถือเอาเป็นจริงเป็นจัง” วีระออกตัวไว้ก่อน แล้วเขาก็เริ่มเล่านิทานตลกเหลือเชื่อชื่อ ตาเหลวตกปลาไหล ให้เพื่อนฟังดังนี้
	มีตาแก่คนหนึ่งชื่อว่าตาเหลว มีอาชีพตกปลาขาย ตาเหลวมีความสามารถพิเศษจนคนพูดกันว่า ไม่ว่าจะเป็นเวลาไหน ฝนตกฟ้าร้อง กลางคืนหรือกลางวัน พระอาทิตย์และพระจันทร์สิ้นรัศมี จะเกิดสุริยคราสหรือจันทรคราส ตาเหลวก็ตกปลาได้มากเสมอ บรรดานักตกปลาทั้งหลายต่างครั้นคร้าม ไม่มีใครกล้าแข่งรัศมีตาเหลวเลย ทำให้ตาเหลวรู้สึกทะนงตนอยู่ไม่น้อย
	วันหนึ่งตาเหลวคิดจะไปตกปลาที่หนองน้ำลึกไกลออกไปจากที่เคยหาอยู่เป็นประจำ เรือของตาเหลวลำเล็กเกินไป จึงต้องขอยืมเรือเพื่อน เมื่อไปถึงที่หมาย ตาเหลวเห็นปลามากมายดำผุดดำว่ายอยู่เกลื่อนกลาด ก็เกิดความปรีดาปราโมทย์ คิดว่าวันนี้จะต้องจับปลาได้เต็มลำเรือ แต่แล้วตาเหลวก็ผิดหวัง เพราะวันนั้นเกิดอาเพศ หรือเป็นวันอุบาทว์อย่างไรก็ไม่ทราบ ปลาไม่กินเบ็ดตาเหลวเลย ตาเหลวเลย ตาเหลวโมโหโกรธาจนแข้งขาสั่นพาลจะเป็นลมจึงเอนตัวลงนอนบนพื้นเรือแล้วหลับไป ตาเหลวหลับอยู่นานเท่าไหร่ก็ไม่รู้ มารู้สึกตัวเมื่อเรือโคลงยวบยาบ ตาเหลวลุกขึ้นดูก็เห็นสายเบ็ดกระตุกไหวๆ จึงลองดึงดู ยิ่งดึง ปลาก็ยิ่งดึงเรือให้จมลง ตาเหลวตกใจรีบหนีขึ้นฝั่ง ป่าวร้องให้เพื่อนๆ














ป.๔ เล่ม ๒ หน้า ๖๓
มาช่วยจับปลาตัวใหญ่ ทีแรกไม่มีใครเชื่อ คิดว่าตาเหลวพูดปดตลบตะแลงปลิ้นปล้อน แต่ขัดตาเหลวไม่ได้จึงมาช่วยปรากฏว่าปลาที่กินเบ็ดตาเหลวนั้นเป็นปลาไหลตัวมหึมา ตาเหลวชำแหละปลาแจกเพื่อนฝูงแล้ว ปลาก็หยังเหลืออีกมากมาย ตาเหลวจึงเอาไปแลกข้าว ได้ข้าวเต็มลำเรือแล้วตาเหลวก็ถ่อเรือกลับบ้าน
	ระหว่างทางทางตาเหลวรู้สึกหิวข้าว จะหุงข้าวกินก็ไม่มีไม้ขีดไฟ ล่องเรือมาพรางตาก็สอดส่ายดูตามตลิ่ง เผื่อจะมีใครก่อกองไฟทิ้งไว้บ้าง แต่ก็ไม่เจอเลย ตาเหลวล่องเรือมาจนถึงต้นยางใหญ่ ใต้ต้นยางมีเสือลายพลาดกลอนตุวหนึ่งมาซุ่มรอดักสัตว์กิน





















ป.๔ เล่ม ๒ หน้า ๖๔
อยู่ชายน้ำ ตาของเสือมีแสงพราวเป็นประกายเหมือนไฟสุมขอนลุกไหม้กรุ่นอยู่ ตาเหลวดีใจรีบวาดเรือแวะเข้าไปคว้าโซ่ล่ามกับหางเสือเพราะคิดว่าเป็นรากไม้ ฉวยไต้แหย่เข้าไปที่ลูกตาเสือเพื่อจะติดไฟ จ่อแยงเข้าไปจนชิดก็จุดไฟไม่ติด ตาเหลวโมโหคิดว่าน้ำมันยางที่ไต้แห้งไป จึงเอาไต้ทิ่มตาเสือเข้าเต็มแรง เสือนั้นตกตะลึงตั้งแต่เห็นอาการของตาเหลวครั้งแรกแล้ว พอตาเหลวเอาไต้ทิ่มเข้าตา ก็ตกใจกระโดหนีเตลิดเปิดเปิงไป ลากเอาเรือที่ผูกติดหางครูดขึ้นไปบนบก ไกลจากฝั่งไปหลายเส้น ส่วนเรือเมื่อถูกลากแรงๆ ก็เลยยาวกว่าเดิมตั้งสองศอก ตาเหลวเข็นเรือกลับลงน้ำไม่ไหว เพราะไม่มีแรง เลยต้องนอนเฝ้าเรืออยู่ที่นั้นทั้งคืน ทั้งหิวทั้งเหนื่อย ยุงก็กัด น่าทุเรศเต็มประดา
	พอรุ่งเช้าตาเหลวไปเที่ยวหาผลไม้กินแก้หิว พอกลับมาที่เรือก็เห็นฝูงไก่ป่ามากินข้าวเกือบหมดลำ ตาเหลวโกรธจัดจึงไปตัดหวายมาทำห่วงคักไก่ติดไว้กับกระทงเรือ ฝูงไก่ป่าไม่รู้ว่าจะเกิดเหตุเภทภัยขึ้นแก่ตน ก็พากันมากินข้าวอีก มันจึงติดบ่วงหมดทุกตัว ตาเหลวเห็นได้โอกาสเช่นนั้นก็โห่ร้องขึ้น ไก่ป่าตกใจบินถลาพาเอาเรือลงน้ำโดยไม่ต้องเข็น แล้วตาเหลวก็ฆ่าไก่ทีละตัวๆ ฉีกกระเพาะเอาข้าวที่ไก่กินเข้าไปคืนได้ทุกเมล็ดแถมยังได้ข้าวที่ไก่กินมาจากที่อื่นเพิ่มมากขึ้นกว่าเดิมด้วย















ป.๔ เล่ม ๒ หน้า ๖๕
	พอตาเหลวกลับมาถึงบ้าน จึงให้ภรรยาเอาเรือไปคืนเพื่อน เพื่อนตาเหลวมาสำรวจดูเรือ สัมผัสลูบคลำดูแล้วก็ว่าไม่ใช่เรือของตน เพราะยาวกว่าเดิมตั้งสองศอก จึงต่อว่าต่อขานอย่างรุนแรง หาว่าตาเหลวเหมือนอสรพิษ ไม่มีสัจจะ ให้ขอยืมเรือไปกลับทรยศ เอาลำอื่นมาเปลี่ยน ภรรยาของตาเหลวรู้สึกอัปยศอดสู ที่ถูกต่อว่า จึงถ่อเรือกลับบ้าน เพื่อให้โจทก์กับจำเลยมาเจรจาตกลงแก้โจทย์ปัญหาใช้หนี้ ทำเรือยาวขึ้นกว่าเดิมเอาเอง
	ภรรยาของตาเหลวพายเรือกลับบ้าน ระหว่างทางเกิดพายุพัดจัด คัดวาดเรือไว้ไม่ไหว เรือพุ่งเข้าชนตลิ่งโครมใหญ่ เรือก็หดสั้นเข้าไปสองศอก จึงมีความยาวเท่าเดิม ภรรยาตาเหลว




















ป.๔ เล่ม ๒ หน้า ๖๖
ดีใจมาก รีบพายเรือกลับไปคืนให้เจ้าของ เจ้าของเรือเห็นเรือเท่าเดิมก็รับคืนโดยดี
	พอวีระเล่าจบ เพื่อนๆ ก็หัวเราะกันครื้นเครง ปิติถามวีระว่า “ใครเล่าเรื่องนี้ให้เธอฟัง” วีระบอกว่า “ไม่มีใครเล่าฉันอ่านจากหนังสือของลุงชื่อ คติชนชาวบ้าน” มีนิทานสนุกๆ เยอะแยะ” ทุกคนแย่งกันขอยืมอ่าน ปิติจึงจัดลำดับการยืมหนังสือ ให้ชูใจเป็นอันดับแรก ต่อมาเป็นดวงแก้ว มานี สมคิด เพชร และมานะ ส่วนตัวเขาอ่านเป็นคนสุดท้ายก็ได้
	“ฉันอ่านหนังสือยังไม่เก่ง” เพชรพูดเบาๆ
	อ่านยังไม่เก่ง ยิ่งต้องอ่านบ่อยๆ จะได้เก่งขึ้นอย่างไรล่ะ เวลาเธอติดขัดอ่านไม่ออก ก็ถามพี่วีระซิ” มานีแนะนำ เพชรก็รับคำโดยดี
	“ไหนล่ะ ใครจะเล่านิทานต่อจากฉัน” วีระทวง พลางหยิบกระบอกไม้ไผ่ขึ้นมาปล้องหนึ่ง เอามีดผ่าเพื่อทำตอกใช้มัดไม้กวาดทางมะพร้าว

















ป.๔ เล่ม ๒ หน้า ๖๗
	เพื่อนๆ พอได้ยินวีระทวงให้เล่านิทานก็นั่งมองตากันทุกคนพยายามนึกถึงนิทานที่เคยฟังมา แต่ก็นึกไม่ออก มานีโน้มตัวลงไปกระซิบที่หูของชูใจว่า
	“เล่าเรื่องโสนน้อยเรือนงามไหมล่ะ ชูใจ”
	“เธอยังจำได้หรือมานี” ชูใจถามเบาๆ ฉันจำไม่ได้เสียแล้ว ถ้าเล่าไม่จบก็ขายหน้าเขา”
	มานีนิ่งอยู่ครู่หนึ่งก็สั่นหน้า “พระเอกชื่ออะไรก็จำไม่ได้เสียแล้ว ผู้หญิงขี้โกงที่ทรยศต่อเจ้าหญิงโสนน้อยชื่อว่าอย่างไรฉันก็จำไม่ได้อีก เธอถามย่ามาให้แน่นอน แล้วค่อยมาเล่าให้คนอื่นฟัง” ชูใจก็เห็นด้วย
	ปิตินั่งขมวดคิ้วนึกอยู่นานว่ายายเคยเล่านิทานเรื่องอะไรให้ฟังบ้าง ก็นึกไม่ออก จนปัญญา หันไปมองดูคนอื่นๆ ก็เห็นนั่งอึ้งกันไปหมด เขาจึงพูดกับวีระว่า
	“ขอโทษเถอะวีระ ฉันนึกนินทาไม่ออกจริงๆ ขอเป็นหนี้เอาไว้ก่อน คราวหน้าฉันจะเป็นคนเล่านิทานเอง”

แบบฝึก
เปรียบเทียบเสียงค่ำในอักษรกลาง อักษรสูงและอักษรต่ำ













ป.๔ เล่ม ๒ หน้า ๖๘
ฝึกผันและสังเกต


ศ   ษ   ส  ธ   ท  สะกด  อ่านเหมือน  ด  สะกด
ฝึกอ่านและจำ
ตั้งใจอาราธนา		เจ้าอาวาสในวัด
รัศมีส่องแสง		ต้องอาพาธเจ็บป่วย
ช่วยให้พ้นเภทภัย	ลูบไล้สัมผัส
อสรพิษกัดตาย		เรื่องกลุ้มกลายอาเพศ
ทุเรศไม่น่าดู		สู้คนทรยศ
อัปยศอับอาย		ชั่วร้ายอุบาทว์









ป.๔ เล่ม ๒ หน้า ๖๙
	อาสนะไว้นั่ง		ระวังประสาทเสีย
	โลหิตจากแผล		แก้โจทย์ปัญหา
	ปราโมทย์ยินดี		มีสุริยคราสกลางวัน
	จันทรคราสกลางคืน

คำที่ประสมสระเสียงสั้นและเสียงยาว มีความหมายต่างกัน
ฝึกอ่านและสังเกต
แม่น้ำหลายสายไหลมารวมกันที่ปากน้ำ
ทหาร ตำรวจมีหน้าที่ป้องกันบ้านเมืองให้พ้นภัยทั้งภายในและภายนอก
เขายังไม่ได้ซื้อยางลบมาให้น้องเลย
ลมพัดแรงจนผ้าที่พาดไว้ปลิวไป
เข็มขัดของฉันขาดไปนานแล้ว
ผู้คนป่าวร้องหาหมอมารักษาปัดเป่าโรคที่ระบาดในเมือง
เขาไถ่ถอนความผิดด้วยการถ่ายน้ำเสียทิ้ง แล้วล้างที่เก็บน้ำจนสะอาด













ป.๔ เล่ม ๒ หน้า ๗๐
คำบางคำมีความหมายหลายอย่าง
ฝึกอ่านและสังเกต
ฉันเอาเสื้อไปคืนเพื่อนเมื่อคืนนี้
ฉันไม่มีตะปูตอกไม่ให้ติดกันจึงต้องใช้ตอกมัด
ฉันหาเชือกหลายเส้นมาต่อกันให้ยาว ๒๐ วา หรือ ๑ เส้น
คัดท้ายเรือยากยิ่งกว่าคัดลายมือ
มีคนมาหาแม่ แม่จึงให้ฉันคอยคนหม้อข้าว
เรือข้าวลำใหญ่ ต้องใช้ลำไม้ไผ่มาทำถ่อ ถ่อเรือเข้าไปในลำคลอง
พอดำนาเสร็จ ตัวเปื้อนโคลน ต้องลงไปดำน้ำล้างโคลนบนหัวออก
เขานั่งบนกระทงเรือแล้วเอากระทงลอยน้ำ
ฉันตกใจจนทำปลาที่ตกได้ตกลงในน้ำ
เขาทำงานตั้งแต่หนุ่มจนแก่ แต่ก็ยังยากจนอยู่จนกระทั่งบัดนี้
ผมไม่ได้สระผมหลายวันแล้ว

คำที่เป็นสำนวนมีความหมายมากกว่าตัวอักษรที่มองเห็น











ป.๔ เล่ม ๒ หน้า ๗๑
	อ่านและสังเกต
	ต่อว่า		ไม่ใช่นำความหมายของคำ “ต่อ” และ “ว่า” มารวมกัน แต่หมายถึงการพูดด้วย
				ความไม่พอใจ
	แข่งรัศมี		ใช่แข่งกับรัศมี แต่เป็นการแข่งความสามารถเทียบเคียงกัน
	เหลือเชื่อ	ไม่ใช่เหลือจากการเชื่อของ แต่เป็นการไม่น่าเชื่อ
	ออกตัว		ไม่ใช่ออกมาเป็นตัว แต่เป็นการแก้ไขข้อบกพร่องให้พ้นตัว

ประโยคบอกเล่าและประโยคปฏิเสธ
การเรียบเรียงประโยคเป็นเรื่องราว จะมีทั้งประโยคบอกเล่าและประโยคปฏิเสธ
อ่านและสังเกต
	พอตาเหลวกลับมาถึงบ้าน จึงให้ภรรยาเอาเรือไปคืนเพื่อน เพื่อนตาเหลวมาสำรวจดูเรือ สัมผัสลูบคลำ แล้วก็ว่าไม่ใช่เรืองของตนเพราะยาวกว่าเดิมตั้งสองศอก จึงต่อว่าต่อขานอย่างรุนแรง หาว่าตาเหลวเหมือนอสรพิษ ไม่มีสัจจะ ให้ขอยืมเรือไปกลับทรยศเอาลำอื่นมาเปลี่ยนจึงไม่ยอมรับเรือคืน













ป.๔ เล่ม ๒ หน้า ๗๒
บทที่ ๒๒
เพลงพวงมาลัย
	ทุกปีพอจวนจะถึงวันที่ ๕ ธันวาคม พวกนักเรียนก็พากันตื่นเต้นดีใจ เพราะเป็นวันชาติ และวันเฉลิมพระชนมพรรษาของพระบาทสมเด็จพรเจ้าอยู่หัว คณะกรรมการจัดงานขอให้ผู้แทนห้องเรียนชั้นต่างๆ ไปร่วมประชุมจัดงาน ปิติได้รับมอบหมายให้เป็นผู้แทนไปร่วมประชุม เพื่อนชั้นอื่นๆ ที่ไป






















ป.๔ เล่ม ๒ หน้า ๗๓
ร่วมประชุมด้วยกันเคยได้ยินกิติตศัพท์ว่าปิติเป็นคนเรียนหนังสือเก่ง และมีอุปนิสัยกล้าหาญ เฉลียวฉลาดดี ก็รู้สึกชอบปิติ ต่างพูดจาสัพยอกหยอกล้ออย่างสนิทสนม
	พอปิติกลับจากประชุม เขาแจ้งให้เพื่อนๆ ในห้องเรียนทราบว่า ที่ประชุมตกลงจัดงานหลายอย่าง คือ จัดนิทรรศการเกี่ยวกับชาติ และพระราชกรณียกิจของพระบาทสมเด็จพระเจ้าอยู่หัว มีการประกวดข้อเขียนทั้งประเภททั้งประเภทร้อยแก้วและร้อยกรอง เขียนเป็นเรียงความ คำขวัญและบทถวายพระพรบนเวทีมีการแสดงของนักเรียนทุกห้องด้วย เพื่อนทุกคนต่างช่วยกันคิดว่าจะแสดงอะไรดี มานีปรารภว่าอยากแสดงการเล่นที่ให้เพื่อนๆ ทุกคนร่วมแสดงด้วยกัน สมคิดค้านว่า ถ้าขึ้นไปแสดงบนเวทีทุกคนก็แน่นเกินไป ไม่น่าดู ควรเลือกการเล่นที่ใช้ผู้แสดงไม่เกินยี่สิบคน พวกนักเรียนจึงนั่งปรึกษาหารือกันว่าจะแสดงอะไรดี
	ชูใจเสนอความเห็นว่าควรแสดงรำเพลงพวงมาลัย เพราะแสดงกันได้หลายคน ช่วยกันแต่งเนื้อร้องให้ดี และคัดเลือกผู้เล่นชายหญิงข้างละห้าคนก็พอ ทุกคนพอใจข้อเสนอของชูใจ และมอบให้ดวงแก้ว มานี และปิติ ไปช่วยกันแต่งบทเพลง ชูใจสมคิดและเพื่อนอีก ๓ – ๔ คน แต่งคำขวัญ เพื่อนอีกกลุ่มหนึ่งช่วยกันเขียนเรียงความ ส่งเข้าประกวดในนามของห้อง















ป.๔ เล่ม ๒ หน้า ๗๔
โดยเขียนเรื่องตามที่ดวงแก้วปรารภว่า อยากให้รัฐบาลออกเหรียญกษาปณ์เป็นที่ระลึกในวันสำคัญเช่นนี้ทุกปี พวกเพื่อนเห็นด้วยหลายคน เมื่อตกลงกันได้เรียบร้อยแล้ว หัวหน้าชั้นจึงไปเชิญครูกมลมา แล้วเรียนชี้แจงข้อตกลงให้ฟัง ครูกมลเห็นชอบด้วยและชมเชยว่านักเรียนรู้จักวางแผนงาน และมีความสามัคคีร่วมมือร่วมใจกันดี การงานก็จะต้องสำเร็จลุล่วง อุปมาเหมือนลงเรือลำเดียวกัน เรือก็จะถึงที่หมายโดยสวัสดิภาพ ประเทศชาติก็เช่นกัน ถ้าคนในชาติสามัคคีกัน เสียสละประโยชน์ส่วนตนไม่ละโมบโลภมาก บ้านเมืองจะต้องอยู่รอดปลอดภัย มีเสรีภาพและอิสรภาพเช่นนี้ตลอดไป
	มานี ดวงแก้ว และปิติช่วยกันแต่งเพลงพวงมาลัยเสร็จแล้ว ครูกมลช่วยแก้ไขให้ไพเราะสละสลวยยิ่งขึ้นดังนี้
ชาย			เอ้อระเหยลอยมา			ประนมมือวันทาขึ้นเหนือเกศี
	เคารพสิ่งศักดิ์สิทธิ์			ที่สิงสถิตอยู่ทั่วธาตรี
	พวกเราจะร่ำเฉลย			ช่วยกันเอื้อนเอ่ยสุนทรวาที
	ช่อเจ้าเอ๋ยสารภี				เราเป็นคนดีเพราะอานุภาพใดเอย
หญิง			เอ้อระเหยลอยเวียน		มือต่างธูปเทียนบุปผามาลัย
	พวกเราล้วนเป็นคนดี			เพราะว่าเรามีสิ่งหยึดเหนี่ยวใจ













ป.๔ เล่ม ๒ หน้า ๗๖
	คือความรักของชาติบ้านเมือง		ช่วยกันประเทืองสามัคคีทั่วไทย
	เจ้าช่อพุดจีบเรารีบเรียนไป		พัฒนาชาติให้มั่นคงเถิดเอย
ชาย			เอ้อระเหยลอยลม		ลูกขอกราบก้มเคารพบูชา
	ไหว้คุณพระรัตนตรัย			อบรมบ่มใจมั่นในศาสนา
	ยึดมั่นอยู่ในศีลธรรม			ความดีน้อมนำอยู่ทุกเวลา
	พวงเจ้าเอ๋ยมะละลา			เราได้ชื่อว่าเป็นคนดีเอย
หญิง			เอ้อระเหยลอยละลิ่ว		ยกมือสิบนิ้วขึ้นถวายบังคม
	องค์พระกษัตราธิราช			มิ่งขวัญของชาติชาวไทยชื่นชม
	ทรงเป็นแบบอย่างความดี			บำเพ็ญกรณีพาชาติรื่นรมย์
	ช่อเจ้าเอ๋ยเทพนม				พวกเรานิยมทำตามท่านเอย
ชาย			เอ้อระเหยลอยละล่อง		พนมมือทั้งสองกราบชนกชนนี
	พระคุณปู่ย่าตายาย			เราสืบเชื้อสายบุพการี
	ท่านรักและเลี้ยงดูเรา			อบรมขัดเกลาไม่เคยหน่ายหนี
	เจ้าช่อพะยอมเราพร้อมความดี		เพราะท่านปราณีเมตตาเราเอย
หญิง			เอ้อระเหยลอยไป		พวกเรากราบไหว้ครูบาอาจารย์
	ตั้งใจสั่งสอนพวกเรา			พ้นความโง่เขลารู้วิชาการ
	ให้ความรู้อีกทั้งฝึกฝน			ให้พากเพียรจนเจนจบแตกฉาน
	ช่อเจ้าเอ๋ยพุดตาน				ท่านแสนเบิกบานเพราะเราดีเอย
ชาย			เอ้อระเหยลอยวน		พวกเราทุกคนขอให้สัญญา
	ว่าจะรักษาความดี			ให้สมกับที่บ้านเมืองปรารถนา







ป.๔ เล่ม ๒ หน้า ๗๗
	จะตั้งใจขยันหมั่นเพียร			ศึกษาเล่าเรียนทำดีทุกครา
	พวงเจ้าเอ๋ยกระดังงา			เด็กไทยถ้วนหน้าเป็นคนดีเอย
หญิง			เอ้อระเหยลอยร่อน		เอื้อนเอ่ยคำกลอนสุนทรวาที
	เฉลยอานุภาพสร้างสรรค์			ให้เด็กไทยตั้งมั่นอยู่ในความดี
	ได้ทั้งแบบอย่างและคำสั่งสอน		เป็นข้อสังวรไปชั่วชีวี
	เจ้าช่ออัญชันหมั่นกตเวที			ทุกทิพาราตรีเจริญยิ่งเอย

	ถึงตอนฝึกซ้อมฟ้อนรำ ครูกมลทำท่าผู้หญิงไม่สวยทำท่าเก้ๆ กังๆ จึงให้มานีไปขอความกรุณาครูไพลินช่วยฝึกซ้อมให้ ครูไพลินนัดจะไปฝึกให้ในวันเสาร์และอาทิตย์ที่บ้านของมานี มานีจึงบอกเพื่อนตามที่ครูไพลินนัดหมาย
	ชูใจกับปิติและเพื่อนๆ ก็เร่งเขียนคำขวัญและเรียงความ ทุกคนมั่นใจว่า งานที่ห้องของเขาส่งเข้าประกวด คงจะได้รับรางวัลใดรางวัลหนึ่งแน่นอน


แบบฝึก
ฝึกอ่านและจำคำที่สะกดด้วย  พ  ฟ  ป  ภ
อิสระเสรีภาพ		สัพยอกหยอกเย้า










ป.๔ เล่ม ๒ หน้า ๗๘
	เขากล่าวปรารภ			พบกษาปณ์เงินตรา
	บุปผาดอกไม้			ปลอดภัยสวัสดิภาพ
	กราบบุพการี			มีอิสรภาพ
	อานุภาพยิ่งใหญ่			ใช้อุปมาเปรียบเทียบ

เราอาจรวมคำ ๒ คำ ขึ้นเป็นคำใหม่ได้ และคำใหม่นี้บางคำจะมีความหมายเหมือนคำเดิมและบางคำจะมีความหมายเปลี่ยนไปบ้าง แต่ยังคงคล้ายความหมายของคำเดิม
อ่านและสังเกต
คำที่มีความหมายเหมือนคำเดิม
ล่วง  (ผ่านพ้นไป)
				รวมเป็นคำว่า 	ลุล่วง (ผ่านพ้นไป)
ลุ (ล่วง)
เอื้อน (พูด)
	  			         ”		เอื้อนเอ่ย (พูด)
เอ่ย (เริ่มพูด)
โง่ (เขลา ไม่ฉลาด)
				         ”		โง่เขลา (ไม่ฉลาด)
เขลา  (โง่)
แบบ (ตัวอย่าง)
			                     ”		แบบอย่าง (ตัวอย่าง)
อย่าง (แบบ)






ป.๔ เล่ม ๒ หน้า ๗๙
	สร้าง (ทำ)
						รวมเป็นคำว่า 	สร้างสรรค์ (ทำสร้าง)
	สรรค์ (สร้าง)
	คำใหม่ที่มีความหมายเปลี่ยนไป แต่ยังคงคลายความหมายของคำเดิม
	มอบ  (ให้)
						รวมเป็นคำว่า	มอบหมาย (กำหนดให้ทำสิ่งใดสิ่งหนึ่ง)
	หมาย  (กำหนด)
	ออม  (เก็บ)
						รวมเป็นคำว่า	ออมสิน (เก็บเงินทีละเล็กละน้อย)
	สิน (ทรัพย์)
	กลบ (ปิด)
						รวมเป็นคำว่า	กลบเกลื่อน (ทำให้เรื่องหายไป)
	เกลื่อน (ทำให้หมดไป)
	ขอ (พูดให้เขาให้สิ่งที่
		       ต้องการ)			รวมเป็นคำว่า	ขอร้อง (ขอให้ช่วยเหลือ)
	ร้อง (เปล่งเสียงดัง)

การเขียนคำขวัญ เพื่อชักชวนให้ทำอย่างหนึ่งอย่างใด เป็นคติเตือนใจหรือสั่งสอน มักจะใช้ข้อความสั้นๆ และให้มีเสียงคล้องจองกันเพื่อให้จดจำได้ง่าย







ป.๔ เล่ม ๒ หน้า ๘๐
	อ่านและสังเกต
	“อากาศเป็นพิษ	ชีวิตจะสั้น”
	“เด็กดีเป็นศรีแก่ชาติ	เด็กฉลาดชาติเจริญ”
	“ยาเสพติดเป็นภัยต่อชีวิต	เป็นพิษต่อสังคม”
	“บ้านเมืองจะพินาศ	ถ้าเยาวชนของชาติติดยาเสพติด”

การเขียนแสดงความรู้สึกนึกคิดที่เป็นเหตุเป็นผลเกี่ยวกับสิ่งใดสิ่งหนึ่ง ข้อความชนิดนี้มักจะมีคำว่า เพราะ เพราะฉะนั้น อยู่ด้วย
อ่านและสังเกต
	“เพราะปิติรักและเมตตาสัตว์นั้นเอง เจ้าของม้าจึงลดราคาให้เป็นพิเศษ” เกษตรอำเภอคิดในใจ
	แม่ของมานะรู้สึกว่า “พวกเด็กๆ รักและเคารพเกษตรอำเภอมาก ซึ่งก็คงเป็นเพราะเขาเป็นคนดีและรักเด็กๆ”
	“พวกเงาะคงอายุไม่ยืน เพราะฉะนั้น คนังจึงตายตั้งแต่อายุยังน้อยอยู่” ครูกมลบอกนักเรียน













ป.๔ เล่ม ๒ หน้า ๘๑
บทที่ ๒๓
ห้องสมุดโรงเรียน
	กลางวันศุกร์ พอรับประทานอาหารกลางวันเสร็จแล้วพวกนักเรียนมักจะชวนกันไปขอยืมหนังสือที่ห้องสมุด เพื่อไปอ่านในวันเสาร์และอาทิตย์ ขณะนี้ห้องสมุดของโรงเรียนมีหนังสือครบบริบูรณ์ทุกประเภท ครูทำหน้าที่บรรณารักษ์เป็นคนอารมณ์ดี ช่วยแนะนำหนังสือต่างๆ ให้และจำได้แม่นยำว่า เด็กกลุ่มไหนชอบหนังสือประเภทใด บางกลุ่มชอบเรื่องเครื่องยนต์กลไก บางกลุ่มชอบนิทานที่มีนางฟ้าหรือเทวาอารักษ์ บางกลุ่มชอบเรื่องฝึกสมองทดลองเชาวน์ แต่ส่วนใหญ่ก็ชอบอ่านหนังสือการ์ตูน ไม่ว่าจะเป็นหนังสือประเภทใดย่อมมีอานิสงส์ให้ผู้อ่านมีความรู้มากขึ้น แต่เด็กนักเรียนยังเป็นผู้เยาว์ ครู



















ป.๔ เล่ม ๒ หน้า ๘๒
ทำหน้าที่บรรณารักษ์จึงเลือกหนังสือเข้าห้องสมุดอย่างพิถีพิถันเพราะหนังสือบางเล่มก็เข้าทำนอง “คุณอนันต์โทษมหันต์” ต้องคอยระวังไม่ให้เป็นดาบสองคมมาทำลายนักเรียน ครูทำหน้าที่บรรณารักษ์เป็นคนช่างสังเกต รู้ว่าเด็กคนไหนอ่านหนังสืออย่างลวกๆ คนไหนอ่านหนังสือพินิจพิเคราะห์ จนอาจคาดการณ์ได้ว่าเด็กคนไหนจะมีชีวิตรุ่งโรจน์ต่อไปภายหน้า
	ชูใจเลือกได้หนังสือนิทานเล่มหนึ่งชื่อกระต่ายน้อย เห็นเล่มไม่โตนักและมีรูปภาพสีสดสวยน่าดู จึงนั่งอ่านในใจดังนี้
	ป่าดงพงไพรใหญ่กว้าง		รกร้างส่ำสัตว์อาศัย
กลางพงดงละเมาะเหมาะใจ		ฝูงกระต่ายน้อยใหญ่สำราญ
แม่กระต่ายกายขาวราวปุยฝ้าย		มีลูกชายชาญฉลาดอาจหาญ
อยากเที่ยวป่าใหญ่มานาน			วอนขานมารดาทุกวัน
แม่ว่ายังเด็กเล็กนัก			มิรู้จักป่าใหญ่ไพรสันฑ์
กลางเถื่อนเกลื่อนสัตว์หลากพันธุ์		ลูกยาจะพรั่นหวั่นใจ
กระต่ายน้อยวิงวอนอ่อนหวาน		จนมารดาอ่อนผ่อนให้
แต่งตัวลูกน้อยกลอยใจ			ป่าใหญ่เจ้าไม่เคยทาง
แม่เดินนำหน้าพาบุตร			ห่วงสุดสายใจมิให้ห่าง
กระต่ายน้อยเพลิดเพลินเดินทาง		จากละเมาะเหยาะย่างกลางพนา
ป่าสูงฝูงสัตว์น้อยใหญ่			ตื่นตาตื่นใจหนักหนา
ไม้ดอกออกดอกดาษดา			ผีเสื้อบินมาบินไป









ป.๔ เล่ม ๒ หน้า ๘๔
ชมนกชมไม้ชมสัตว์			จนพลัดกับแม่แลไหน
ไม่เห็นเรียกหาเท่าไร			ตกใจแทบสิ้นชีวา
กระต่ายน้อยค่อยควบคุมสติ		ดำริทางกลับคูหา
เดินดุ่มสุ่มเที่ยวเปลี่ยวเอกา		เข้าป่าลึกแสนแดนไกล
บัดดลได้ยินเสียงครวญ			โหยหวนลั่นป่าหวาดไหว
กระต่ายน้อยตื่นตระหนกตกใจ		ดับกลัวฝืนใจไปพลัน
แลเห็นราชสีห์ติดบ่วง			พรานลวงบ่วงรัดกระสัน
รอบกายสัตว์หลายล้อมดูกัน		ยิ้มเยาะเย้ยหยันลั่นพนา
ลนเท่ห์เล่ห์ใดจึงไต่ถาม			เยาะหยามไยไพไยหนา
สัตว์ผองร้องตอบวาจา			ราชสีห์อาธรรม์ควรตาย
กระต่ายว่าถ้าแม้นสิงห์นี้			เลิกย่ำยีสัตว์ทั้งหลาย
จะยอมอภัยให้คลาย			บ่วงบาศรัดกายหรือไร
ส่ำสัตว์ต่างพร้อมยอมตาย			กระต่ายจึงถามสิงห์ใหญ่
แม้ท่านรอดชีวีไซร้			จะกลับตัวหรือไม่อย่างไรกัน
ราชสีห์ดีใจให้สัญญา			เราจักรักษาสัตย์มั่น
กระต่ายน้อยกัดบ่วงขาดพลัน		ฝูงสัตว์พากันสาธุการ
ต่างจับระบำร่ำร้อง			แซ่ซ้องชมเชยเอ่ยขาน
ป่านี้สิ้นทุกข์สุขสราญ			อันธพาลสูญสิ้นถิ่นเรา
แม่กระต่ายรู้ความตามมา			ลูกเอ๋ยช่างกล้าจริงหนาเจ้า
กรุณาปราณีดีไม่เบา			ฝึกเอาไว้เถิดประเสริฐเอย







ป.๔ เล่ม ๒ หน้า ๘๕
	พอชูใจอ่านจบ มานีก็ถือหนังสือเล่มหนึ่ง หน้าปกเป็นภาพโลหะแกะเป็นรูปหงส์สีทองเข้ามาหาชูใจ มานีเหลือบเห็นหนังสือที่ชูใจถืออยู่ จึงกระซิบถามว่า “สนุกไหมจ๊ะ” ชูใจพยักหน้าพลางกระซิบตอบว่า “สนุกจ้ะ” เป็นเรื่องของลูกกระต่ายช่วยให้ราชสีห์ชั่วช้าสามานย์กลับตัวประพฤติดี แล้วก็สั้นดีด้วย อ่านเดี๋ยวเดียวก็จบ เธอได้หนังสืออะไรมา” มานีชูหนังสือให้ดู แล้วกระซิบว่า “พิพิธภัณฑ์นกจ้ะ มีรูปนกเกือบทุกเผ่าพันธุ์และมีคำอธิบายสั้นๆ น่าสนใจดี ฉันเลยขอยืมไปอ่านที่บ้าน เธอรีบไปหาหนังสือที่จะขอยืมซิ ฉันจะนั่งอ่านเรื่องกระต่ายน้อยรออยู่ที่นี่” ชูใจส่งหนังสือให้มานีแล้วรีบลุกไปหาหนังสือ เขาเห็นหนังสือรายปักษ์เล่มหนึ่ง ปกเป็นรูปพระปรางค์หลายองค์สอดสีสลับงดงามมากชื่อ “กิตติศัพท์ไทย” ชูใจสนใจจึงขอยืมจากครูทำหน้าที่บรรณารักษ์ เขาเหลือบมองหน้าปัดนาฬิกาเห็นเข็มบอกเวลาจวนจะเข้าเรียนแล้ว จึงชวนมานีกลับเข้าห้องเรียน
	“เธออ่านเรื่องกระต่ายน้อยจบหรือเปล่า” ชูใจถาม มานีพยักหน้า “สั้นนิดเดียว สนุกดีนะ ฉันเคยอ่านนิทานอีสป เรื่องราชสีห์กับหนู หนูช่วยกัดบ่วงให้ราชสีห์ แต่เรื่องนี้กระต่ายกัดบ่วงให้ราชสีห์ แปลกดี เจ้ากระต่ายน้อยมีน้ำใจเมตตาการุณย์ดีนะเธอนะ”















ป.๔ เล่ม ๒ หน้า ๘๖
ชูใจพยักหน้ารับ พอดีจันทรเดินกะโผลกกะเผลกมหาพลางต่อว่า “ฉันตามหาเธอเสียเหงื่อโซมเลย” แล้วเขาส่งถุงกระดาษให้มานีกับชูใจคนละถุง “ฉันเก็บมะขามป้อมมาฝากเธอ รสของมันอมเปรี้ยวอมฝาด แต่เวลาดื่มน้ำแล้วหวานในคอ อร่อยดี” มานีกับชูใจรับถุงมะขามป้อมพร้อมกับขอบใจ จันทร จันทรพูดต่อไปว่า “วันหลังฉันจะสอยมะขามเทศมาฝากเธออีก ที่ข้างบ้านของฉันมีอยู่หลายต้น” มานีกับชูใจรู้สึกตื้นตันใจจนพูดไม่ออก ได้แต่กล่าวขอบใจจันทร

แบบฝึก
สังเกตคำที่มีตัวสะกด และตัวการันต์เหมือนกัน
นต์	การันต์	มหันต์	อนันต์	สุขสันต์	นิมนต์	รถยนต์	สวดมนต์


















ป.๔ เล่ม ๒ หน้า ๘๗
รณ์		บริบูรณ์  	เหตุการณ์	สหกรณ์	  	สมบูรณ์		ปรากฏการณ์
ณฑ์		ไพรสัณฑ์	พิพิธภัณฑ์	ทัณฑ์
งค์		พระปรางค์	พระองค์	ประสงค์	ไตรรงค์		สตางค์
กษ์		ปักษ์		ยักษ์		อารักษ์		ประจักษ์	บรรณารักษ์

ฝึกอ่านคำผันอักษรต่ำ
คนขับเรือลำที่ล้ำหน้าเรือลำอื่นเป็นคนแข็งแรงล่ำสัน
ตอนรุ่งเช้า เขารีบโผล่หน้าต่างมองหารุ้งบนท้องฟ้า ทั้งๆ ที่ผมยังรุงรังอยู่
เขาร้องยี้เมื่อพวกเพื่อนโกรธทำท่าจะย่ำยีเขาให้ย่อยยับเมื่อตอนยี่สิบเอ็ดนาฬิกา
คนที่มาแอบดูคนท้องมานที่นอนอยู่หลังม่านถูกต่อว่าจนหน้าม้านกลับไป

ฝึกอ่านคำคล้องจอง
อยู่ในซอย	สอยกระโปรง	ซ่อมโรงรถ
กดสุ่มไก่	รสไม่ฝาด	ดูปราดเปรียว
ข้าวเหนียวดำ	ทำเกลียวเชือก	เลือกซื้อกลอย












ป.๔ เล่ม ๒ หน้า ๘๘
	คอยจนเบื่อ	เหงือโซมกาย 	หมายย่ำยี
	มีแต่อาธรรม์	เผ่าพันธุ์พี่น้อง	ต้องใช้เชาวน์ปัญญา

อ่านและจำคำพังเพย คติพจน์
“คุณอนันต์โทษมหันต์” หมายถึง มีคุณประโยชน์มากแต่ก็มีโทษมาก เช่น ยารักษาโรค ต้องกินแต่พอเหมาะพอดี จึงจะรักษาโรคให้หายได้ แต่ถ้ากินมากเกินไปก็ทำให้ตายได้เหมือนกัน
“ดาบสองคม” หมายถึง เป็นไปในทางที่ดีก็ได้ทางร้ายก็ได้ เช่น การแข่งขันกีฬา ถ้าทำถูกต้องก็จะเกิดประโยชน์หลายอย่าง เป็นต้นว่า ทำให้มีเพื่อนฝูงมาก ทำให้สามัคคีกันแต่ถ้าทำไม่ถูกก็ทำให้เกิดการทะเลาะกัน เป็นศัตรูกัน
“สามัคคีคือพลัง” หมายถึง ความสามัคคีย่อมเป็นกำลังให้กิจการทุกอย่างสำเร็จด้วยดี

คำบางคำมีความหมายหลายอย่าง
ฝึกอ่านและจำ
กลับ	กลับตัว 	กลับใจ	หันกลับ
	เขากลับตัวกลับใจไม่หันกลับไปเล่นการพนันอักเลย
จัก	จัก	จักตอก	จักสาน	รู้จัก











ป.๔ เล่ม ๒ หน้า ๘๙
			พ่อจักต้องไปหาคนจักตอกจักสานที่รู้จักกันตอนเย็นวันนี้
	ปก	ปกปิด	ปกหนังสือ	ปกป้อง
			พ่อจะตีเขาที่ปกปิดไม่บอกให้รู้ว่า ทำปกหนังสือขาด แต่แม่ปกป้องเขาไว้
	ละ	ละเว้น	คนละ	ละ
			เขาละเว้นจากความชั่วจนเป็นคนละคนกับแต่ก่อนแล้วละ

คำบางคำถ้าเปลี่ยนที่กัน ความหมายจะเปลี่ยนไป
อ่านและสังเกต
เขาดีใจที่พ่อใจดีอนุญาตให้เขาไปเที่ยว
เขาหน้าเสียเมื่อนึกได้ว่าเขาพูดให้เพื่อนเสียหน้า
แม่ใจหายที่เห็นลูกหายใจไม่ออก ต้องรีบพาไปหาหมอ
ครูเตือนว่าเวลาไปเที่ยวน้ำตกระวังจะตกน้ำ

สังเกตการณ์ผันอักษรสูง อักษรกลาง และอักษรต่ำ เพื่อให้รู้ระดับเสียงวรรณยุกต์ ควรถือคำที่เป็นอักษรกลางหรือตัว อ เป็นกลัก ถ้าคำใด











ป.๔ เล่ม ๒ หน้า ๙๐
มีเสียงตรงกับเสียงวรรณยุกต์นั้นๆ อยู่แล้ว ก็ไม่ต้องใส่วรรณยุกต์


	รูปวรรณยุกต์ที่ใส่บนคำที่เป็นอักษรต่ำ จะทำให้คำมีเสียงไม่ตรงกับรูปวรรณยุกต์ ฉะนั้นจึงควรระวังในการอ่านและการเขียน













ป.๔ เล่ม ๒ หน้า ๙๑
บทที่ ๒๔
ไม้สารพัดประโยชน์
	ครูกมลพานักเรียนไปชมนิทรรศการอุตสาหกรรมในครอบครัว ซึ่งจัดแสดงอยู่ในบริเวณที่ว่าการอำเภอ ก่อนไปครูกมลกำหนดหัวข้อให้นักเรียนไปศึกษาเป็นกลุ่มๆ มานี ปิติ ชูใจ ดวงแก้ว และสมคิด อยู่กลุ่มเดียวกัน ครูกำหนดให้ศึกษาเรื่องหัตถกรรมจักสานด้วยไม้ไผ่ และช่วยกันจดจำการประดิษฐ์เครื่องใช้หรือเครื่องประดับที่ทำด้วยไม่ไผ่ และช่วยกันจดจำการประดิษฐ์เครื่องใช้หรือเครื่องประดับที่ทำด้วยไม้ไผ่ แล้วมาช่วยกันทำทำหนึ่งชิ้นประกอบการรายงานหน้าชั้น บางกลุ่มไปศึกษางานหัตถกรรมอื่นๆ มีหัตถกรรมเครื่องปั้นดินเผา ผลิตภัณฑ์ที่ทำจากต้นกก ใบลาน หวาย ผลิตภัณฑ์ไม้แกะสลัก ผลิตภัณฑ์เครื่องถักทอ ไม้กวาดดอกหญ้า เป็นต้น เมื่อไปถึงบริเวณงาน นักเรียนเห็นแผ่นกระดาษสีสวยๆ  เขียนคำขวัญติดไว้ตามต้นเสาและแผงกั้น เป็นข้อความที่น่าสนใจมาก เช่น “หัตถกรรมนำไทยให้ไพบูลย์”  “ไทยทำไทยใช้เงินไม่รั่วไหล”
	พวกนักเรียนได้รับความรู้และได้เห็นสิ่งของเครื่องใช้ทำด้วยวัสดุแปลกๆ มีเจ้าหน้าที่คอยอธิบายวิธีทำและประโยชน์














ป.๔ เล่ม ๒ หน้า ๙๒
ใช้สอยให้ฟังทุกอย่าง สมคิดชอบลิงที่ประดิษฐ์ด้วยลูกมะพร้าวและกะลามะพร้าว มันนั่งยิ้มแป้น เห็นฟันซี่เล็กๆ เรียงรายเป็นแถว บางตัวสวมแว่นตา บางตัวสวมหมวกคาบกล้องยา หน้าตาตลกดี ปิติชอบเครื่องปั้นดินเผา เคลือบสีต่างๆ เป็นเงางามน่าใช้ เขาอยากจะทำเป็นบ้าง จะได้ทำจำหน่ายเป็นอุตสาหกรรมในครัวเรือน มานีกับชูใจชอบผลิตภัณฑ์จากต้นกก ดวงแก้วสนใจไม้แกะสลักเป็นรูปพระนั่งเทศน์อยู่บนธรรมาสน์ และตัวละครสวมชฎา






















ป.๔ เล่ม ๒ หน้า ๙๓
นั่งอยู่บนบัลลังก์ มีพระขรรค์วางอยู่ข้างๆ
	มานี  ชูใจ  ปิติ  ดวงแก้วและสมคิดเดินมาถึงที่แสดงผลิตภัณฑ์ไม้ไผ่ เจ้าหน้าที่ชี้ให้พวกเด็กๆ ดูเครื่องใช้ไม่ไผ่ มี โต๊ะ  เก้าอี้  ตู้  ตะกร้า  ตะแกรง  กระชอน  ชะลอม  และเครื่องใช้อื่นๆ อีกนานาชนิด ล้วนสวยงามน่าอัศจรรย์ มีทั้งที่ใช้ไม้ไผ่เป็นลำๆ และผ่าซีก จักเป็นตอกเพื่อสาน เจ้าหน้าที่แจกเอกสารผลิตภัณฑ์ไม้ไผ่ให้พวกนักเรียนไปศึกษาด้วย ปิติสังเกตเห็นเครื่องประดับบ้านติดฝาผนังสวยๆ แปลกหลายอย่าง ก็พยายามจดจำไว้ พอหมดเวลาหนึ่งชั่วโมงครูกมลก็พานักเรียนกลับโรงเรียน ก่อนกลับปิติขอไม้ไผ่เหลือจากเจ้าหน้าที่ไปสองปล้อง เขาเลือกปล้องที่ผิวของมันมีสีสวย และเส้นลายสีเขียวบนพื้นสีเหลืองเด่นชัดน่าดู มีเส้นผ่าศูนย์กลางประมาณ ๓ นิ้ว ยาวปล้องละ ๓ คืบ
	เมื่อกลับไปถึงโรงเรียน ครูกมลให้นักเรียนช่วยกันอภิปรายความรู้ที่ได้รับจากการไปชมนิทรรศการ นักเรียนอภิปรายกันหลายเรื่อง รวมทั้งการพิทักษ์รักษาศิลปกรรมของไทย และการอนุรักษ์ธรรมชาติ จากนั้นครูกมลก็มอบหมายงานให้นักเรียนไปช่วยกันเขียนรายงานตามหัวข้อที่กำหนดไว้ และทำตัวอย่างผลิตภัณฑ์นั้นมาประกอบการรายงานด้วยในวันจันทร์หน้า















ป.๔ เล่ม ๒ หน้า ๙๔
	วันเสาร์และวันอาทิตย์ มานี  ชูใจ  ปิติ  ดวงแก้ว  และสมคิด ไปช่วยกันทำงานอยู่ที่บ้านของมานี ต่างปรึกษาหารือกันว่า จะทำผลิตภัณฑ์จากไม้ไผ่เป็นอะไรดี สมคิดอยากทำหลายๆ อย่าง แต่ชูใจทักว่าจับปลาสองมือไม่ดี ในที่สุดก็ตกลงกันจะทำกำไลมือไม้ไผ่และป้ายคำขวัญ จึงเริ่มต้นทำงาน ปิติเลื่อยกระบอกไม้ไผ่ออกเป็นแว่นๆ เพื่อทำกำไลและกลีบดอกไม้ประดับป้ายคำขวัญ คนอื่นๆ ช่วยกันใช้กระดาษทรายขักลบเหลี่ยมเบาๆ เพื่อให้มันกลมกลึง ไม่มีเสี้ยน พอขัดเสร็จก็ได้กำไลสวยงาม ด้านนอกของกำไลมีผิวไม่ไผ่สีเขียวๆ เหลืองๆ สลับกันน่าดู จากนั้นจึงใช้แลคเกอร์ทาให้เป็นเงางาม เมื่อผึ่งไว้จนแห้งก็ใช้สวมได้ มานี ชูใจ และดวงแก้ว ทำกำไลไว้สวมคนละอัน จากนั้นเด็กๆ ก็ช่วยกันทำแผ่นป้ายคำขวัญ มานะให้เศษไม้อัดแผ่นหนึ่งขนาดกว้าง ๑ ฟุตครึ่ง ยาว ๒ ฟุต ปิติเลื่อยแต่งขอบของมันให้ตรงและเรียบ เอาเชลแลกผสมแอลกอฮอล์ทาแล้วผึ่งไว้ พวกเด็กๆ ช่วยกันตัดแว่นไม้ไผ่ ใช้ส่วนโค้งที่ตัดออกมาประกบกันเป็นรูปวงรีแคบๆ เหมือนกลีบดอกไม้ ใช้กาวทาให้มันติดกัน ทำหลายๆ อัน แล้วย้อมสีแดง สีเหลือง สีชมพู และสีเขียว พอแห้งจึงจัดเป็นรูปดอกไม้และใบไม้ ติดประดับลงบนแผ่นไม้อัด ใช้ไม้ไผ่ตัดเป็นชิ้นๆ ปะติดปะต่อเป็นตัวหนังสือเขียนคำขวัญว่า “ไม้ไผ่เป็นไม้สารพัดประโยชน์” แล้วเลื่อย















ป.๔ เล่ม ๒ หน้า ๙๕
ไม้ไผ่เป็นลูกบาศก์ย้อมสีสวยวางไว้แทนเครื่องหมายอัญประกาศ
	ระหว่างที่พวกเด็กช่วยกันทำงานอย่างชุลมุนวุ่นวายนั้น เจ้าโตก็เดินป้วนเปี้ยนอยู่ใกล้ แอบเอาเศษไม้ไผ่ไปแทะเล่น มีอยู่ตอนหนึ่ง มานีเผลอเพราะมัวหมกมุ่นติดกลีบดอกไม้ เจ้าโตทำขวดกาวหก มันเอาเท้าหน้าเขี่ยเล่น กาวจึงติดเท้ามันทำให้เหนียวหนืด พอเหยียบอะไรเทข้าก็ติดเท้าหมด จนมันเดินไม่ได้ต้องยกขาข้างนั้นชูร่อนไปมา พลางร้องครางหงิงๆ ให้มานีช่วยเอาออกให้ มานีแสร้งทำไม่แยแส มันจึงคลานเข้าไปทำท่าออเซาะชูใจ ชูใจใจอ่อนสงสารเจ้าโต จึงพามันไปล้างเท้าเอาเศษผงออก แล้วขังมันไว้บนบ้าน เจ้าโตทำตาละห้อย ทำท่าอาลัยอาวรณ์อยากจะมาเล่นซนอีก




















ป.๔ เล่ม ๒ หน้า ๙๖
พอประดิษฐ์สิ่งต่างๆ เสร็จแล้ว พวกเด็กๆ ก็มานั่งล้อมวงอภิปรายกันถึงประโยชน์ของไม้ไผ่ เพื่อจะเขียนรายงานส่งครู ปิติให้เพื่อนๆ บอกประโยชน์ของไม้ไผ่ทีละคน รวบรวมได้ดังนี้ ทำข้าวหลาม ทำเครื่องใช้ เช่น แจกัน ที่เขี่ยบุหรี่ ที่รองแก้ว ตะแกรง กระชอน กระบุง กระชุ กระดัง กระชัง กระติบ ทำเครื่องประดับบ้านได้หลายอย่าง ขณะที่นั่งคิดกันอยู่นั้นพอดีได้ยินเสียงกริ่งจักรยานที่ประตูบ้าน เด็กๆ หันไปดูเห็นเกษตรอำเภอถีบจักรยานตรงเข้ามาก็ดีใจมาก ร้องไชโยแล้ววิ่งไปต้อนรับพร้อมกับยกมือไหว้






















ป.๔ เล่ม ๒ หน้า ๙๗
	เกษตรอำเภอรับไหว้แล้วพูดว่า “อาไปดูปลานิลของปิติ ยายบอกว่าปิติมาทำวานกับเพื่อนๆ ที่นี่ เลยตามมาดูลูกไก่ของมานะ มานีด้วย” “พี่มานะอยู่บนบ้านค่ะ” มานีตอบ “เชิญคุณอาขึ้นไปข้างบนซิคะ” “คุณอาครับ พวกเรากำลังจะเขียนรายงานเรื่องประโยชน์ของไม้ไผ่ นึกเท่าไหร่ก็ไม่ออก อยากจะขอความกรุณาคุณอาช่วยบอกพวกเราด้วยครับ” ปิติพูดพลางเล่าเรื่องการทำงานให้เกษตรอำเภอฟัง ชูใจกับดวงแก้วไปหยิบกำไลกับแผ่นป้ายประดิษฐ์เขียนคำขวัญมาให้เกษตรอำเภอดู เกษตรอำเภอชมว่าพวกเด็กๆ มีความคิดดี และร่วมมือร่วมใจกันทำงานดีด้วย แล้วเกษตรอำเภอก็บอกประโยชน์ของไม้ไผ่เพิ่มเติมให้ว่า “ไม้ไผ่เป็นไม้สารพัดประโยชน์จึงเหมือนคำขวัญที่พวกหลานเขียนไว้ ใช้ทำบ้าน ทำรั้ว รางน้ำ คันธนู ขาหยั่ง ปุ้งกี๋ เครื่องมือจับ



















ป.๔ เล่ม ๒ หน้า ๙๘
ปลานิลและสัตว์ต่างๆ เช่น ไซ จั่น หน้าไม้ ในสมัยโบราณใช้กระบอกไม้ไผ่เก็บเอกสารต่างๆ และใช้ใส่น้ำแทนกระติกน้ำได้ด้วย ใช้ทำเครื่องดนตรีก็ได้ เช่น ขลุ่ย แคน ระนาด หน่อไม้ใช้เป็นอาหารได้ นอกจากนี้ยังใช้ทำยาได้ด้วย ถ้าหลานๆ สนใจ อามีหนังสือเรื่องไผ่ยอดไม้มหัศจรรย์ เขาเขียนไว้ละเอียดมาก บอกชนิดของไผ่และผลิตภัณฑ์ที่ทำได้จากไม้ไผ่มีคุณค่าเพียงใด เราควรปลูกต้นไผ่มากๆ เพราะต้นไผ่ปลูกง่าย เลี้ยงง่าย สวยงามด้วย และยังให้ประโยชน์ทุกส่วน มันจะช่วยให้พื้นดินที่แห้งเกือบจะเป็นทะเลทรายกลายเป็นพื้นดินที่อุดมสมบูรณ์ได้” เด็กๆ นั่งนิ่ง ฟังด้วยความพอใจ พวกเขาได้ประจักษ์แก่ใจแล้วว่า ไม้ไผ่เป็นไม้สารพัดประโยชน์

แบบฝึก
การเขียนคำที่มีการันต์ให้ถูกต้อง อาจใช้วิธีจำความหมาย หรือทำเป็นคำร้องบกรอง อ่านคล้องจองกันก็ได้















ป.๔ เล่ม ๒ หน้า ๙๙
	ฝึกอ่านและจำ
			ธรรมาสน์เป็นที่นั่ง		เทศน์สอนสั่งเราทั้งหลาย
	บัลลังก์งามเพริศพราย			กษัตริย์ใช้นั่งเช่นกัน
			พระขรรค์ใช้ฟันฆ่า		มีกันมาดึกดำบรรพ์
	พิทักษ์ผลิตภัณฑ์				เราป้องกันสิ่งของเรา

การออกเสียงตัว ร  ล  และคำควบกล้ำที่มีตัว  ร   ล ถ้าออกเสียงผิด ความหมายจะเปลี่ยนไป
ฝึกอ่านและสังเกต
	น้ำลดต้องรดน้ำ		ตกน้ำครำต้องคลำดู
เลือนลางรางข้าวหมู		บอกคุณครูไปคูนา
	เลียนแบบเมื่อเรียนวาด	ใช้แต่คราดไม่คลาดคลา
ทางลาดราดน้ำซ่า		ปรากฏว่ามีปลากด

ฝึกอ่านและจำคำที่ใช้  รร  (ร  หัน)  ร สองตัวซ้อนกัน (รร) เรียก ร หัน อ่านออกเสียงเหมือนมีไม้หันอากาศและตัว  น  สะกด











ป.๔ เล่ม ๒ หน้า ๑๐๐
	ฝึกจำตัวสะกด
			บรรทัดและอัศจรรย์		แผลฉกรรจ์ค่อยบรรเทา
	บรรจุกรรไกรเก่า				เราหรรษาจรรยาดี
			บรรจงจับพระขรรค์			มหํศจรรย์บรรลุที่
	จัดสรรบรรทุกสี				บรรยายดีคนสรรเสริญ
	ฝึกจำความหมาย
			ประหลาดมหัศจรรย์		แผลฉกรรจ์พระขรรค์แทง
	บรรยายได้ชี้แจง				บรรจุใส่รถบรรทุก
			จัดสรรแบ่งกันไป			ใช้กรรไกรตัดสมจุก
	หายเหงาบรรเทาทุกข์			ได้ไข่มุกสุขหรรษา
			จรรยามรรยาทดี			บรรลุที่ตั้งใจมา
	อัศจรรย์สรรเสริญว่า			บรรจงหาบรรทัดดี

คำที่ใช้  ร  หัน (รร) และมีตัวสะกด  ออกเสียงเหมือนมีไม้หันอากาศ  และสะกดด้วยพยัญชนะตัวนั้น
ฝึกอ่านและจำ
	พระเทศบนธรรมาสน์	กล่าวประกาศในทางธรรม
ทำชั่วมีเวรกรรม			ให้จดจำทำความดี









ป.๔ เล่ม ๒ หน้า ๑๐๑
หากมีอุปสรรค			รวมพวกพรรครักศักดิ์ศรี
เสร็จสรรพในวรรคนี้		ร หันมีเสียงหันอากาศ

การเขียนข้อความย่อๆ เพื่อใช้ในการอวยพรแสดงความยินดี หรือเพื่อเป็นคติเตือนใจ เช่น คำขวัญ  คำอวยพร  จะใช้คำง่ายๆ มาเรียบเรียงเป็นข้อความสั้นๆ
อ่านและสังเกต
คำขวัญ		“หัตถกรรมนำไทยให้ไพบูลย์”
		“ไทยทำ  ไทยใช้  เงินไม่รั่วไหล”
		“เด็กไทยคือหัวใจของชาติ”
คำอวยพร	“ขอให้เพื่อนอยู่เป็นสุขทุกคน”
		“ขอให้เดินทางโดยปลอดภัย”

คำบางคำมีความหมายกว้าง ถ้าจะให้เข้าใจเรื่องราวอย่างใดอย่างหนึ่งโดยเฉพาะ จะต้องมีคำมาขยาย
อ่านและสังเกต
ครูพานักเรียนไปชมนิทรรศการ	(นิทรรศการอะไร)
ครูพานักเรียนไปชมนิทรรศการ	อุตสาหกรรม
				(อุตสาหกรรมอะไร)
ครูพานักเรียนไปชมนิทรรศการ	อุตสาหกรรม ในครอบครัว









ป.๔ เล่ม ๒ หน้า ๑๐๒
บทที่ ๒๕
ท่องเมืองไทย

เมื่อวันเสาร์และวันอาทิตย์ พ่อของสมคิดพาเขาไปเยี่ยมปู่ที่จังหวัดภูเก็ต ลุงกับวีระไปดูพันธุ์ไม้ที่จังหวัดเชียงใหม่ เพชรกับแม่ของเขากลับไปเยี่ยมบ้านที่จังหวัดอุบลราชธานี พอถึงวันจันทร์ สมคิดนำเปลือกหอยสวยๆ หลายชนิดมาฝากเพื่อนทุกคนในชั้น นำมัดไม้จันทน์ ซึ่งมีกลิ่นหอมมาฝาก มานี ชูใจ ดวงแก้ว และนำแผ่นหนังตะลุงมาฝากปิติ วีระ และมานะ พอรับประทานอาหารกลางวันเสร็จ สมคิดชวนเพื่อนๆ ที่สนิทไปนั่งคุยกันที่ใต้ต้นประดู่ มานีชวนจันทรไปด้วย วีระ มานะ และเพชรก็มาสมทบ วีระมีเครื่องเขินเป็นจอกเล็กๆ ส่วนเพชรมีครุเล็กๆ มาฝากเพื่อน จันทรได้รับของฝากก็ดีอกดีใจ เพราะเขาไม่เคยได้รับของฝากจากใครเลย เพื่อนๆ ขอให้สมคิด วีระ และเพชร เล่าเรื่องที่พวกเขาไปต่างจังหวัดให้ฟัง
	สมคิดเริ่มเล่าว่า “ฉันไม่มีเวลาศึกษาสภาพภูมิศาสตร์และประวัติศาสตร์ของจังหวัดภูเก็ตมากนัก ฉันคิดว่าสัญลักษณ์ของภูเก็ตน่าจะเป็นอนุสาวรีย์ท้าวเทพสตรีและท้าวศรีสุนทร















ป.๔ เล่ม ๒ หน้า ๑๐๔
ซึ่งเป็นอนุสรณ์แห่งความรักชาติบ้านเมืองของชาวภูเก็ต ฉันไปถึงบ้านปู่ตอนเช้าวันเสาร์ เพราะออกเดินทางตั้งแต่บ่ายวันศุกร์ อาการป่วยของปู่ดีขึ้นมาก ที่เคยชาตามมือและเท้าค่อยๆ ทุเลาไปแล้ว ปู่ให้แพทย์รักษาและใช้วิธีทางไสยศาสตร์ช่วยอีกด้วย หมอบอกว่าท่านทำงานคร่ำเคร่งและหักโหมมาแต่หนุ่ม ที่บ้านของปู่เพิ่งทำบุญบ้านเสร็จใหม่ๆ ยังมีสายสิญจน์พันอยู่รอบบ้าน























ป.๔ เล่ม ๒ หน้า ๑๐๕
ฉันนั่งคุยกับปู่ ปู่ชมว่าฉันฉลาดมีเชาวน์ดี ลุงพาพ่อกับฉันนั่งรถเที่ยวรอบๆ เกาะ ลุงเล่าเรื่องต่างๆ ให้ฟังสนุกดี ที่ภูเก็ตมีหาดทรายสวยๆ หลายแห่ง แต่ได้ลงเดินเที่ยวที่หาดสุรินทร์แห่งเดียว ฉันเห็นแล้วถึงกับตะลึงพรึงเพริด อยากให้พวกเธอได้ไปเห็นเหลือเกิน เพราะมันสวยมากจนฉันพรรณนาไม่ถูกว่าสวยอย่างไร ฉันชอบเข้าไปดูในโรงงานทำเครื่องมุกของปู่ ซึ่งลุงเป็นผู้ดำเนินงานอยู่ เขาทำเป็นอัฒจันทร์ไว้ตั้งสินค้าที่ผลิตได้เพื่อคัดออกขาย มีทั้งเครื่องใช้และเครื่องประดับสวยงามเต็มไปหมด ลุงอนุญาตให้ฉันเลือกมาฝากแม่ ฉันเลือกไม่เป็น ลุงจึงเลือกให้ มีต่างหู เข็มกลัด แหวนและสร้อยคอ แม่ชอบใจมาก” “เธอน่าจะเอามาฝากฉันบ้าง” ชูใจพูดเปรยๆ พลางหัวเราะ สมคิดพูดว่า “เธอยังเด็กอยู่ ไม่ควรสวมเครื่องประดับหรูหรานะชูใจ” แล้วเพื่อนๆ ให้เพชรเล่าเรื่องการเดินทางของเขาบ้าง
	เพชรเล่าว่า เรื่องของเขาตรงกันข้ามกับสมคิด เพราะจังหวัดทางภาคตะวันออกฉัยงเหนือไม่มีทะเล มีแต่ป่าและภูเขา ความเป็นอยู่ของคนส่วนใหญ่ค่อนข้างจะแร้นแค้นกว่าคนในภาคอื่นๆ แต่คนอีสานทรหดอดทนมาก บ้านเดิมของเขาเป็นตำบลเล็กๆ ชื่อตำบลตาดทอง ขณะนี้พวกตา ลุง ป้า และน้าของเขายังทำนาอยู่ที่นั้น แล้วเพชรก็เล่าถึง พระธาตุเจดีย์องค์หนึ่งที่ตำบลตาดทองชื่อ “พระธาตุก่องข้าวน้อย” เป็นเจย์ดีที่















ป.๔ เล่ม ๒ หน้า ๑๐๖
มีลักษณะคล้ายก่องใส่ข้าวเหนียว มีตำนานเล่ามาว่าแม่กับลูกชายคู่หนึ่งมีอาชีพทำนา ลูกชายไปทำนาที่ทุ่งตาดทอง แม่หุงหาข้าวปลาตามีตามเกิดไปส่งลูกชายทุกวัน วันหนึ่งแม่ไปส่งข้าวลูกสายไปเพราะเพิ่งหาอาหารได้ ลูกหิวจัดเห็นก่องข้าวเหนียวที่แม่ถือไปใบเล็กนิดเดียว ก็บันดาลโทสะต่อว่าต่อขานแม่ว่านำอาหารมาให้เขาน้อยไป ถึงแม้แม่จะบอกว่าเอามาเท่าเดิม ขอให้กินดูก่อน ถ้าไม่พอแม่จะกลับไปหามาใหม่ ลูกชายก็ไม่ฟังคว้าแอกน้อยไถนาได้ก็ปรี่เข้าตีแม่จนตาย เมื่อแม่ตายแล้วเขาจึงกินข้าวแต่กินเท่าไหร่ก็ไม่หมด เขาสำนึกได้ว่าความหิว





















ป.๔ เล่ม ๒ หน้า ๑๐๗
ทำให้ขาดสติ บังเกิดโทสจริตจนฆ่าแม่ตาย เขาเสียอกเสียใจมาก จึงสร้างเจดีย์องค์นี้ขึ้น เพื่ออุทิศส่วนกุศลไปให้แม่ของเขา คนทั้งหลายจึงเรียกพระธาตุเจดีย์นี้ว่า พระธาตุกล้องข้าวน้อย
	“เรื่องคล้ายกับตำนานพระปฐมเจดีย์นะ” วีระพูด “ลุงเคยเล่าให้ฉันฟังว่า ผู้ที่สร้างพระปฐมเจดีย์ก็สร้างเพื่อไถ่บาปและอุทิศส่วนกุศลไปให้บิดา ซึ่งถูกเขาฆ่าตายเช่นกัน”
	“โธ่เอ๋ย...ทำไมเขาจึงฆ่าพ่อฆ่าแม่ได้ลงคอหนอ” มานีรำพึงด้วยความรู้สึกสลดหดหู่ใจ จันทรเห็นมานีมีท่าทางไม่สบายใจจึงเขยิบเข้าไปใกล้ๆ เอาแขนโอบกอดพลางพูดปลอบว่า “มันเป็นตำนานเรื่องเล่าต่อกันมาดอกนะมานี อาจจะไม่ใช่เรื่องจริงก็ได้ มานีอย่าคิดมากซิจ๊ะ” เพื่อนๆ เห็นท่าทางละมุนละไมและน้ำเสียงแสดงความรักใคร่และห่วงใยเพื่อนของจันทรแล้วต่างตื้นตันใจ แม้ว่ารูปร่างของจันทรอัปลักษณ์ขี้ริ้วขี้เหร่ แต่เขามีน้ำใจดี
	วีระเล่าเรื่องการไปจังหวัดเชียงใหม่ให้เพื่อนฟังว่า จังหวัดเชียงใหม่สวยงามน่าเที่ยวมาก บ้านเมืองสวยงาม อากาศดี เพราะอากาศดีนี่เอง จึงทำให้พืชพันธุ์ต่างๆ งอกงาม มากและได้ผลดี มีพันธุ์ไม้แปลกๆ แม้พันธุ์ไม้เมืองหนาวก็สามารถปลูกได้ผล ลุงซื้อลำไยพันธุ์ดีมาลองปลูกที่สวนหลายกิ่ง ลุงชวน















ป.๔ เล่ม ๒ หน้า ๑๐๘
เขาขึ้นไปนมัสการพระธาตุที่ดอยสุเทพ เขาก็ไม่บิดพลิ้วเลยเพราะอยากจะได้เห็นอยู่นานแล้ว ลุงพาเขาไปชมพระตำหนักภูพิงค์ราชนิเวศน์ ไปชมสวนท้อ และพันธุ์ไม้เมืองหนาวหลายอย่าง เขาเห็นชาวเขาเผ่าต่างๆ  ลุงเล่าว่าชาวเขาแต่ละเผ่ามีลัทธิไม่เหมือนกัน บางเผ่าก็นับถือผีสางเทวดา เชื่อเวทมนต์คาถา วีระเห็นควาญช้างบังคับช้างให้ทำงานด้วย บนยอดดอยมีหมอกปกคลุมอยู่ทั่วไป ก่อนขึ้นไปบนดอย เขาได้สักการะรูปปั้น























ป.๔ เล่ม ๒ หน้า ๑๐๙
ครูบาศรีวิชัยด้วย วีระเล่าประวัติครูบาศรีวิชัยว่า ท่านเป็นพระเถระที่มีคนนับถือและเลื่อมใสมาก ท่านมีส่วนสำคัญ ในการบูรณะบำรุงพระธาตุดอยสุเทพเป็นอันมาก เพราะเป็นผู้นำประชาชนผู้มีจิตศรัทธา ทำถนนจากเชิงดอยขึ้นไปจนถึงบันไดพระธาตุโดยไม่ได้ใช้งบประมาณของทางราชการเลย ก่อนนี้ใครจะขึ้นไปนมัสการพระธาตุจะต้องเดินทางด้วยทางเท้า เส้นทางที่ขึ้นไปก็ยากลำบาก กว่าจะขึ้นถึงองค์พระธาตุกินเวลาถึงห้าชั่วโมง แล้วต้องนอนค้างคืนบนดอยด้อย เพราะกลับลงมาไม่ทัน ทำให้เสียเวลาและได้รับคามลำบากในการลำเลียงเสบียงอาหารด้วย เมื่อครูบาศรีวิชัยนำประชาชนทำถนนให้รถยนต์วิ่งขึ้นได้ ใช้เวลาเพียงชั่วโมงเดียวก็ขึ้นไปถึงองค์พระธาตุ ต่อมาทางราชการจึงได้บูรณะปฏิสังขรณ์องค์พระธาตุและเสริมแต่งให้ถนนดีขึ้น ครูบาศรีวิชัยเป็นสัญลักษณ์ของความศรัทธา



















ป.๔ เล่ม ๒ หน้า ๑๑๐
ความร่วมมือร่วมใจกัน ประชาชนจึงสร้างรูปปั้นของท่านไว้ที่เชิงดอยสุเทพ เพื่อเป็นอนุสรณ์ไปชั่วนิรันดร์
	“ฉันรู้สึกว่าวันนี้ได้ท่องเที่ยวไปทั่วเมืองไทยทีเดียว” ดวงแก้วพูด “จริงซินะ ไปเหนือ ไปใต้ และไปอีสาน” แถมได้ฟังเรื่องแปลกและสนุกดีอีกด้วย” มานะเสริม จันทรพูดว่า “ฉันไม่เคยไปเที่ยวต่างจังหวัดเลย พอคิดว่าจะไปก็ชวดทุกที เพราะง่อยเปลี้ยเสียขา ไปไหนไม่ทันเขา ฉันเคยเที่ยวงานวัดโดนคนเหยียบ เลยเข็ดหลาบ ไม่อยากออกไปไหนอีก เฮ้อ! เกิดมาอาภัพ เสียจริง” จันทรถอนใจพลางลูบขาของตน คราวนี้มานีกับชูใจช่วยกันปลอบว่า “ถึงอย่างไรจันทรก็เป็นคนดี เพื่อนฝูงทุกคนรักใคร่ ลายมือของจันทรสวยที่สุดในโรงเรียน เวลาครูใหญ่ต้องการลายมือสวยๆ ต้องมาให้จันทรเขียนทุกที เธอรู้ไหมว่าครูกมลยังชมว่า ลายมือเธอยังกลับลายมืออาลักษณ์แน่ะ” มานีพูด จันทรหัวเราะออกมาได้
	“ถ้าเธอยังไปเที่ยวไม่ อ่านหนังสือซิจ๊ะจันทร เธออยากไปเที่ยวที่ไหน ก็ไปบอกคุณครูบรรณารักษ์ รับรองว่าเธอจะสนุกสนานไม่แพ้การเดินทางไปจริงๆ” ชูใจแนะนำ
	ปิตินั่งเงียบๆ ฟังเพื่อนพูดคุยกันอยู่นานแล้ว ได้ยินชูใจแนะนำจันทร จึงแกล้งขัดขึ้นว่า “สิบปากว่าไม่เท่าตาเห็นนะ ชูใจ” แล้วเขาก็หันไปยิ้มกับจันทรพลางพูดว่า “ถ้าเจ้านิลยอม















ป.๔ เล่ม ๒ หน้า ๑๑๑
ให้ขี่เมื่อไร ฉันจะพาเธอไปเที่ยวแถวใกล้ๆ อำเภอของเรานะ จันทร” จันทรหันมายิ้มขอบใจปิติ

แบบฝึก
คำบางคำมีตัวการันต์หลายตัว พยัญชนะที่อยู่หลังตัวสะกดถือเป็นตัวการันต์ จึงไม่ออกเสียง
ฝึกอ่านและสังเกต
ไม้จันทน์	อ่านว่า	ไม้ – จัน (ทน์ เป็นตัวการันต์ไม่ต้องออกเสียง
ดวงจันทร์	     ”	ดวง – จัน
นิรันดร์		     ”	นิ – รัน
ภูมิศาสตร์	     ”	พู – มิ – สาด
ประวัติศาสตร์	     ”	ประ – หวัด – ติ – สาด
เวทมนตร์	     ”	เวด – มน
สายสิญจน์	     ”	สาย – สิน
สัญลักษณ์	     ” 	สัน – ยะ – ลัก (อะ กึ่งเสียง)














ป.๔ เล่ม ๒ หน้า ๑๑๒
	อัปลักษณ์	อ่านว่า	อับ – ปะ – ลัก (อะกึ่งเสียง)
	กษัตริย์	     	    ”	กะ – สัด (อะ กึ่งเสียง)
	ภาพยนตร์	   ”	พาบ – พะ – ยน (อะ กึ่งเสียง)

การผันอักษรสูงและอักษรต่ำ จะนำไปเทียบกับอักษรกลางไม่ได้ เพราะอักษรสูงและอักษรต่ำผันได้สามเสียง และใช้วรรณยุกต์          เท่านั้น
ฝึกอ่านและสังเกต
ขา	ขา	ข่า	ข้า	(ไม่ใช่ คา	ข่า	ข้า)
ที่	ที	ที่	ที้	(ไม่ใช่ ท	ถี่	ถี้)

การพูดหรือเขียนข้อความเป็นประโยคให้มีความหมายชัดเจนนั้น บางทีต้องเพิ่มคำขยายคำชื่อ คำขยายคำแสดงกิริยาอาการ
อ่านและสังเกต
 การเพิ่มคำขยายคำเชื่อมหน้าประโยค
นายแดงวางหนังสือ
นายแดงลูกกำนันวางหนังสือ











ป.๔ เล่ม ๒ หน้า ๑๑๓
การเพิ่มคำขยายคำแสดงกิริยาอาการ
นายแดงลูกกำนันวางหนังสือ
นายแดงลูกกำนันค่อยๆ วางหนังสือลงบนโต๊ะ
การเพิ่มคำขยายคำชื่อท้ายประโยค
นายแดงลูกกำนันค่อยๆ วางหนังสือลงบนโต๊ะ
นายแดงลูกกำนันค่อยๆ วางหนังสือเรียนภาษาไทยลงบนโต๊ะสี่เหลี่ยมใกล้หน้าต่าง

การบันทึกย่อ
	ในการฟัง เราไม่สามารจดจำได้ทุกคำ เมื่อฟังจบแล้วเราอาจเขียนบันทึกย่อไว้ช่วยความจำได้ โดยเลือกจดคำบางคำที่เราอาจจะนำมาขยายภายหลังได้ เช่น ตอนที่วีระเล่าเรื่องไปเที่ยวเชียงใหม่ให้เพื่อนๆ ฟัง ในย่อหน้าที่ ๖ อาจบันทึกย่อได้ดังนี้
	เชียงใหม่สวย.....น่าเที่ยว.....อากาศดี......มีพืชพันธุ์ไม้แปลกๆ.....ไม้เมืองหนาวก็ปลูกได้.....เขาไปดอยสุเทพ.....ภูพิงค์.....พบชาวเขา.....ได้ไหว้ครูบาศรีวิชัย.....เล่าประวัติด้วย.....
	เมื่อเราอ่านบันทึกย่อ จะสามารถททวนความจำได้ แล้วเขียนเพิ่มเติมให้ได้รายละเอียดมากที่สุดเท่าที่จะ











ป.๔ เล่ม ๒ หน้า ๑๑๔
ทำได้ ถ้าฝึกบ่อยๆ เราก็จะใช้ประโยชน์ในการบันทึกเรื่องสำคัญๆ ไว้กันลืมได้ เช่น ฟังวิทยุ ฟังเทศน์ ฟังการบรรยาย เป็นต้น

คำบางคำอาจมีความหมายคล้ายกันกับคำอื่นๆ และมักใช้ควบคู่กันไป
อ่านและสังเกต
	เขาวางจานไว้ข้างชามแกงจืด
	เจาจัดเรียงจานชามไว้ในตู้อย่างเรียบร้อย
	เขากราบพระแล้วคลานไปไหว้พี่
	เขากราบไหว้บุชาพระพุทธรูปทุกวัน
	เขาทิ้งที่ว่างให้เสียเปล่าโดยไม่ได้ประโยชน์อะไรเลย
	ที่ตรงนี้เป็นที่ว่างเล่าไม่มีใครจับจอง
















ป.๔ เล่ม ๒ หน้า ๑๑๕
บทที่ ๒๖
เกียรติของปิติ
	ปิตินั่งอ่านหนังสืออยู่ใต้ต้นมะรุมหลังบ้าน เจ้านิลเล็มหญ้าใกล้ๆ เจ้านิลโตขึ้นมาก มองเห็นกล้ามเนื้อเป็นมัดตามตะโพกและต้นขา ขายาวแลดูปราดเปรียว เพราะมันเป็นม้าลูกผสม ไม่ใช่ม้าแกลบ กีบเท้าสะอาดเพราะปิติอาบน้ำและล้างเช็ดให้ทุกวัน เขาอยากให้มันโตเร็วๆ คิดจะหาวิตามินมาให้กิน แต่เกษตรอำเภอบอกว่า ควรให้มันโตตามธรรมชาติจะดีกว่า เจ้านิลรักปิติมาก เวลาเขาเรียกชื่อ มันจะหันมามอง ถ้าผิวปากจะเดินมาหา ปิติเดินไปไหนก็จะเดินตาม แต่มันไม่ชอบให้ปิติเดินไปใกล้ต้นป่านศรนารายณ์ มันจะเอาปากงับเสื้อของปิติไว้
	ปิติเล่นกับเจ้านิลทุกเช้าเย็นจนมันติด ยายเล่าว่า พอถึงเวลาเลิกเรียน เจ้านิลจะมายืนเหม่อ มองดูทางที่ปิติเดินกลับมาบ้าน พอเห็นปิติมันจะร้องฮี้ๆ พลางยกขาหน้าทั้งสองขึ้นตะกุยอากาศ แล้ววิ่งคลอเคลียปิติไปจนเขาขึ้นบนบ้าน และรออยู่จน
















ป.๔ เล่ม ๒ หน้า ๑๑๖
ปิติลงมาใหม่
	ปิตินั่งดูหนังสืออย่างคร่ำเคร่ง เพราะจวนจะถึงวันทดสอบ เขากำหนดไว้ว่าวันใดจะทบทวนหรือศึกษาเรื่องใด ก็ปฏิบัติตามข้อกำหนดอย่างเคร่งครัด เขานั่งอยู่นานจนเป็นเหน็บจึงขยับตัวเปลี่ยนอิริยาบถ เจ้านิลเหลียวมาดูนิดหนึ่งแล้วก้มหน้าก้มตาเล็มหญ้าต่อไป มันเอาหางปัดตามตัวไปมาเพื่อไล่ริ้นและแมลงที่มาตอมมัน บางทีก็เกร็งกล้ามเนื้อและสั่นให้ตัวแมลงบินหนีไป ปิติหายเป็นเหน็บจึงเข้าไปหยอกเจ้านิล เขากำหมัดชกมันเบาๆ






















ป.๔ เล่ม ๒ หน้า ๑๑๗
ที่ตะโพก เจ้านิลหันมาเอาคางโขกไหล่ปิติเบาๆ ปิติกับเจ้านิลหยอกกันอยู่ครู่หนึ่ง ปิติกลับไปดูหนังสือ เจ้านิลก็เล็มหญ้าต่อไป
	นกกริ้งโครงสองตัวตีกันอยู่บนต้นมะรุม แล้วบินถลาลงไปตีกันต่อบนหลังเจ้านิล เจ้านิลตกใจส่งเสียงร้องดังสนั่นพลางเผ่นโผนกระโจนหนีเตลิดไปทันที ปิติตกใจตะโกนร้องเรียกมันจนเสียงหลง พลางผลุนผลันวิ่งตามจนลืมสวมรองเท้า เขากลัวมันจะหลงทางไปติดหล่มที่ชายทุ่ง วิ่งไปได้หน่อยหนึ่งเขาก็เหยียบเศษแก้วเป็นแผลลึกโลหิตไหลโชก ปิติห่วงเจ้านิล อุตส่าห์เขย่งเท้าวิ่งตามพลางร้องเรียกพลาง เจ้านิลหายตกใจและได้ยินเสียงปิติจึงวิ่งกลับมาหา พี่ชายของปิติได้ยินเสียงร้องก็รีบวิ่งมาดู พบปิติได้รับบาดเจ็บ จึงอุ้มขึ้นไปบนบ้าน เศษแก้วยังติดอยู่ที่แผล พี่ชายต้องใช้แหนบที่สะอาดคีบออก ปิติเจ็บมากจนต้องกัดฟันไว้ พี่สาวชะแผลใส่ยาและเอาผ้าพันแผลให้ ปิติรู้สึกปวดที่แผลตุบตุบ แต่มองเห็นเจ้านิลกลับมาแล้วค่อยสบายใจขึ้น ยายกับแม่ของเขาบ่นว่าปิติไม่รู้จักระวังตัว ถ้าแผลไม่หายเกิดเน่าเปื่อยเรื้อรัง แพทย์อาจต้องตัดขา เขาก็จะกลายเป็นคนขาด้วน
	แผลของปิติอักเสบ บวม ปิติรู้สึกตะครั่นตะครอ เพราะมีอาการไข้ วันรุ่งขึ้นเขาไปโรงเรียนไม่ได้ พี่สาวพาปิติไปรักษา













ป.๔ เล่ม ๒ หน้า ๑๑๘
ที่สำนักงานสาธารณสุขอำเภอ แพทย์ฉีดยาป้องกันบาดทะยักและให้ยามารับประทาน กำชับไม่ให้ปิติเดินไปมา หมั่นใส่ยาสมานแผลและรักษาความสะอาดให้ดี ปิติเป็นทุกข์มาก เขากลัวจะไปทดสอบไม่ได้ มานี ชูใจ วีระ มานะ และเพชรพากันมาเยี่ยม ต่างช่วยกันปลอบไม่ให้ปิติวิตกกังวลเรื่องการทดสอบ ปิติเขียนจดหมายลาครูไปแล้ว ครูกมลก็ตอบมาเป็นลายลักษณ์อักษรว่า ปิติหายแล้วค่อยไปทดสอบก็ได้  แต่ปิติก็ยังไม่วายวิตกกังวล อุตส่าห์ดูหนังสืออย่างขะมักเขม้นทั้งๆ ที่ป่วย พ่อแม่และยายห้ามก็ไม่ฟัง เพราะเขาฝักใฝ่ในการเรียนมาก
	มานีกับชูใจนำบทเรียนใหม่ๆ มาให้ปิติและช่วยอธิบายให้เขาฟัง ระยะนี้ครูกมลกำลังให้นักเรียนหัดเขียนแผนที่ มานีและชูใจก็นำมาให้ปิติหัดเขียนด้วย เขาได้ศึกษาเรื่องอักษรย่อต่างๆ ในแผนที่ เช่น น. หมายถึงแม่น้ำ ภ. หมายถึงภูเขา  และเรื่องสีที่เป็นสัญลักษณ์ของพื้นที่ หรือความลึกตื้นของระดับน้ำทะเล นอกจากนี้สมคิดและดวงแก้วยังนำความรู้เบ็ดเตล็ดต่างๆ ที่ครูสอนมาให้เขาศึกษาด้วย บางครั้งปิติหยิบสมุดบันทึกผลการเรียนมานั่งดู ผลการเรียนของเขาก้าวหน้าขึ้นมาเรื่อยๆ ครูสอนให้ทำกราฟประเมินผลการเรียนของตัวเอง เขาวิตกว่าครั้งนี้ผลการทดสอบจะด้อยลงกว่าเดิม ความหวังที่จะให้ผลการเรียนดีขึ้นเรื่อยๆ ก็คงสลายลงคราวนี้














ป.๔ เล่ม ๒ หน้า ๑๑๙
	พอถึงวันสอบ ปิติยังมีไข้อยู่  รู้สึกมึนศรีษะและปวดที่ขมับ เขายังเดินไม่ได้ ได้แต่ถัดไปมาบนบ้าน พ่อ แม่ และยาย ตลอดจนพี่ทุกคนเป็นห่วงเขามาก ปิติคิดว่า ถ้าเจ้านิลโตพอขี่ได้เขาจะผูกบังเหียนและใส่อานแล้วควบตะบึงไปโรงเรียน แต่นี่มันยังเล็กเหลือเกิน ปิติแข็งใจแต่งตัวและขอร้องให้พี่สาวพานั่งรถสามล้อไปโรงเรีย เมื่อไปถึงเพื่อนๆ ช่วยกันพยุงปิติขึ้นไปที่ห้องเรียน ต่างทักท้วงปิติไม่ควรมาเลย ครูกมลอนุญาตให้เขาทดสอบที่หลังได้ แต่ปิติยืนยันว่าเขาต้องเข้าทดสอบพร้อมกับเพื่อนให้ได้  ครูกมลเห็นความพยายามของปิติแล้ว





















ป.๔ เล่ม ๒ หน้า ๑๒๐
รู้สึกสงสาร จะบอกให้เขากลับไปก็เกรงจะเป็นการทรมานจิตใจของปิติ จึงให้เขาทดสอบ
	ปิติเห็นข้อทดสอบแบ่งเป็นหลายหมวด และต้องใช้ความคิดหลายแง่ ก็รู้สึกปวดศรีษะยิ่งขึ้น สู้อุตส่าห์พยายามทำไปได้หลายข้อ  ขณะนั้นครูใหญ่ให้ภารโรงมาเชิญครูกมลไปพบ  ครูกมลจึงออกจากห้องไป พอครูเดินลับตาไปแล้ว สมคิดนั่งขยุกขยิกอยู่ครู่หนึ่ง จึงส่งกระดาษคำตอบของตนให้ปิติลอก ปิติไม่ยอมลอก เพื่อนอีกคนหนึ่งส่งหนังสือให้ปิติดู ปิติก็ไม่ยอมดู เขาบอกเพื่อนๆ ว่าเขาไม่คิดจะทุจริต ถึงเขาจะสอบตก





















ป.๔ เล่ม ๒ หน้า ๑๒๑
ก็ยังมีความภูมิใจว่าไม่ได้ทุจริตคดโกง แต่ถ้าเขาสอบได้เพราะทุจริต เขาจึงจะละอายอดสูมองหน้าใครไม่ได้ แล้วปิติก็ตั้งหน้าตั้งตาทำข้อสอบต่อไป
	สักครู่หนึ่ง ปิติก็บ่นว่าปวดแผลและระบมตามขาเพราะนั่งห้อยเท้า มานีรีบหาเก้าอี้ว่างตัวหนึ่งมาให้ปิติพาดเท้า ปิติขอบใจมานีแล้วทำข้อสอบต่อไป เขารู้สึกสบายขึ้น สมองปลอดโปร่งจนทำข้อสอบที่เหลือได้ทุกข้อ ระหว่างนั้นมีนักเรียนชายคนหนึ่งลอกคำตอบจากหนังสือ หัวหน้าชั้นและเพื่อนๆ ห้าปรามก็ไม่ฟัง เขาเป็นนักเรียนที่เรียนไม่ค่อยดีนัก พอจวนจะหมดเวลา ครูกมลจึงกลับมาห้องเรียน ขาเดินมาดูกระดาษคำตอบของปิติแล้วเดินดูของคนอื่นๆ พอหมดเวลาครูกมลเก็บกระดาษคำตอบของนักเรียนทุกคน แล้วให้นักเรียนเรียนตามปกติ ปิตินั่งเรียนหนังสือกับเพื่อนอยู่ครู่หนึ่ง พี่สาวก็มารับกลับไปพักผ่อนที่บ้าน พอเขาลงจากรถสามล้อ พี่สาวจะอุ้มขึ้นบ้าน เจ้านิลก็วิ่งมาดมเขา และทำเสียงเบาๆ ในลำคอเหมือนกับถามข่าวปิติ  ปิติใช้นิ้วจิ้มที่หน้าผากมันเบาๆ แล้วพี่สาวก็อุ้มเขาขึ้นไปบนบ้าน
	พอสิ้นสัปดาห์ที่สอง แผลที่เท้าของปิติก็ตกสะเก็ดและหลุดออก ปิติจึงไปโรงเรียนได้เป็นปรกติ ถึงแม้ปิติจะไม่ได้มาเรียนหลายวันแต่เขาก็เรียนได้ทัน เพราะเพื่อนๆ ผลัดกันมาเยี่ยม















ป.๔ เล่ม ๒ หน้า ๑๒๒
และนำบทเรียนมาให้เขาเสมอ วันนั้นครูกมลแจกผลการทดสอบให้นักเรียน ทุกคนใจเต้นตึ้กตั้ก ปิติใจคอไม่ดีเพราะกลัวสอบตก เขาค่อยๆ แง้มแผ่นกระดาษแจ้งผลการทดสอบออกดู ปรากฏว่าได้คะแนนระดับ ๒ เขารู้สึกพอใจมาก จึงหันไปมองเพื่อนๆ เห็นมานีหน้าบาน คะเนว่ามานีคงได้ระดับ ๔
	เมื่อครูกมลเห็นนักเรียนทุกคนดูผลการทดสอบของตนแล้วจึงพูดว่า ทุกคนเรียนดีขึ้น ปิตินั้นถึงแม้จะป่วยก็อุตส่าห์มาทดสอบ ก็ยังทำได้ดี แล้ครูกมลก็หันไปชมนักเรียนคนที่ทุจริตลอกคำตอบจากหนังสือว่า คงตั้งใจดูหนังสือมาก จึงทำ





















ป.๔ เล่ม ๒ หน้า ๑๒๓
คะแนนได้ดี ครูกมลขอให้เขาตั้งใจเรียนให้ดีเช่นนี้ตลอดไป แล้วบอกให้นักเรียนทั้งชั้นปรบมือให้ นักเรียนคนอื่นๆ รู้อยู่แก่ใจว่าเพื่อนทุจริต แต่ไม่มีใครประจานความผิดของเขาให้ครูทราบ พากันปรบมือตามคำสั่งของครู นักเรียนชายคนนั้นหน้าเจื่อนด้วยความกระดากอายและเสียใจ เขาลุกเดินออกมาหาครูที่หน้าชั้นอย่างเงื่องหงอย แล้วสารภาพความผิดว่า “คุณครูครับ ผมขอโทษ ความจริงผมไม่ได้เรียนดีขึ้นกว่าเดิม แต่ผมลอกคำตอบในหนังสือระหว่างที่คุณครูไม่อยู่ ผมรู้สึกละอายใจมาก คนที่คุณครูควรชมเชยมากที่สุดคือปิติ เพื่อนๆ ส่งคำตอบและหนังสือให้เขาลอก เขาก็ไม่ยอมลอก ครั้งนี้ผมผิดไปแล้ว คราวต่อไปผมจะไม่ทำอีกเลย ผมจะเอาอย่างปิติ” ครูกมลไม่ทำโทษนักเรียนคนนั้น แต่จะให้สอบใหม่แล้วอบรมสั่งสอนให้ทีความซื่อสัตย์สุจริต รักเกียรติของตนอย่าให้ใครดูหมิ่น และชมเขาว่าเป็นเด็กดีที่สำนึกผิดได้ ส่วนปิติได้รับคำชมเชยเป็นอันมาก


















ป.๔ เล่ม ๒ หน้า ๑๒๔
แบบฝึก
คำบางคำอ่านและเขียนผิดง่าย เนื่องจากมีสระหลายรูปรวมกัน เช่น   เ ีย   เ ือ ถ้าอ่านไม่ถูกใช้วิธีปิดบางส่วน
เช่น	เจื่อน	ให้ปิดวรรณยุกต์  ่	จะเหลือ	เจือ
	เจือน	ให้ปิดตัวสะกด    น	จะเหลือ  เจือ
	เจือ	ให้ปิดตัวพยัญชนะ  จ	จะเหลือ เ ือ
	ถ้าปิดผิดที่ จะอ่านไม่ได้หรือไม่มีความหมาย เช่น เจือ  ถ้าปิด  อ  จะเหลือ  เจื (ไม่มีความหมาย)
	ดังนั้นเมื่ออ่านสระ  เ ือ ได้แล้วจึงเริ่มประสมเป็น  จ - เ ือ – เจือ แล้วเพิ่มตัวสะกด  และผันต่อไป ก็จะอ่านคำนั้นได้เอง

คำที่ประสมสระเอื่อ และสระเอีย ควรฝึกอ่านและเขียนบ่อยๆ โดยสังเกตการณ์วางรูปวรรณยุกต์ให้ดี















ป.๔ เล่ม ๒ หน้า ๑๒๕
	ฝึกอ่านและเขียน



คำที่มาจากภาษาอังกฤษ (ยกเว้นคำที่มีอยู่ในพจนานุกรม) เมื่อนำมาใช้ในภาษาไทย ไม่ใส่รูปวรรณยุกต์ แต่ออกเสียงวรรณยุกต์คล้ายคำเดิม และออกเสียงตัวสะกดตามมาตราตัวสะกดไทย













ป.๔ เล่ม ๒ หน้า ๑๒๖
	ฝึกอ่านและจำ
	กราฟ			อ่านว่า	กร๊าบ
	เทป			     ”	เท้ป
	ไนลอน			     ”	ไน – ล่อน
	บาสเกตบอล		     ”	บ๊าด – สะ – เก้ด – บอน
	เฮลิคอปเตอร์		     ”	เฮ – ลิ – ค้อบ – เต้อ

คำบางคำอ่านไม่ตรงตามตัวสะกด หรือสระที่ประสมอยู่
ฝึกอ่านและจำ
ประโยชน์	อ่านว่า	ประ – โหยด
ดำริ		     ”	ดำ – หริ
ตำรวจ		     ”	ตำ – หรวด
กำเนิด		     ”	กำ – เหนิด
คำบางคำมีตัวสะกด ๒ ตัว บางครั้งออกเสียงตัวสะกดตัวหน้า เช่น
มิตร		อ่านว่า	มิด
จักร		     ”	จัก











ป.๔ เล่ม ๒ หน้า ๑๒๗
	บางครั้งออกเสียงตัวสะกดตัวหลัง เช่น
	สารท		อ่านว่า	สาด
	สามารถ		    ”	สา – มาด

คำบางคำเมื่อเปลี่ยนรูปท้ายคำแล้วความหมายยังคงเดิม
ฝึกอ่านและสังเกต
บิดา – บิดร
มารดา – มารดร
ปักษา – ปักษิน – ปักษี
กาย – กายา – กายี – กายิน  บางทีก็เป็น  กาเยศ  ด้วย
นคร – นครา – นครินทร์

คำบางคำเมื่อมีคำอื่นมาประสม จะทำให้ความหมายเปลี่ยนไป
อ่านและสังเกต
เนื้อ – กล้ามเนื้อ		แม่ – แม่น้ำ
ทด – ทดสอบ		ปราด – ปราดเปรียว
อบ – อบรม		เคร่ง – คร่ำเคร่ง
รัง – เรื้อรัง		ฝัก – ฝักใฝ่









ป.๔ เล่ม ๒ หน้า ๑๒๘
คำบางคำเมื่อประสมกับคำอื่นแล้ว จะบอกให้รู้ลักษณะโดยเฉพาะ เช่น
ชาว – ชาวบ้าน	ชาวนา	ชาวเรือ
นัก – นักเรียน	นักร้อง	นักดนตรี
ช่าง – ช่างไม้	ช่างปูน	ช่างปั้น


กราฟแสดงผลการเรียนของปิติ

ระดับคะแนน









	กลุ่ม
                    ภาษาไทย          คณิตศาสตร์       ประสบการณ์ชีวิต     สร้างเสริม       การงานและ
                                                                                                          ลักษณะนิสัย   พื้นฐานอาชีพ

            ครั้งที่  1                         ครั้งที่  2




ป.๔ เล่ม ๒ หน้า ๑๒๙
การอ่านกราฟ
เส้นตั้งฉากบอกระดับคะแนนตั้งแต่ ๐ – ๔
เส้นนอนบอกกลุ่มประสบการณ์ต่างๆ
การอ่าน ให้ดูเส้นนอนที่บอกกลุ่มประสบการณ์ต่างๆ เป็น ภาษาไทย  คณิตศาสตร์  สร้างเสริมประสบการณ์ชีวิต  สร้างเสริมลักษณะนิสัย  การงานและพื้นฐานอาชีพ  แต่ละกลุ่มมี ๒ แท่ง คือ ผลสอบครั้งที่ ๑ และครั้งที่ ๒ แล้วดูเส้นตั้ง ถ้าแท่งครั้งที่ ๒ สูงกว่าครั้งที่ ๑ แสดงว่าเรียนดีขึ้นและเรียนได้ระดับใด ต้องดูตัวเลขที่เส้นตั้ง
	นักเรียนรองอ่านดูว่าปิติเรียนอะไรดีขึ้นบ้างและดีขึ้นเท่าไร


















ป.๔ เล่ม ๒ หน้า ๑๓๐
บทที่ ๒๗
ความลับ
	ชูใจมาโรงเรียนเกือบ ๑๐ นาฬิกา เพื่อนๆ พากันแปลกใจ เพราะหน้าของชูใจหมองคล้ำท่าทางอ่อนระโหยโรยแรง ครูกมลกำลังให้นักเรียนแสดงบทบาทสมมุติ เรื่องการป้องกันอุบัติเหตุจากสาธรณภัยที่นักเรียนอาจได้พบ และครูกมลให้นักเรียนเข้าใจอาณัติสัญญาณบอกเหตุร้ายต่างๆ ด้วย พอชูใจ






















ป.๔ เล่ม ๒ หน้า ๑๓๑
เดินเข้ามาทำความเคารพและขออนุญาตเข้าห้องเรียน ครูกมลจึงซักถามชูใจถึงสาเหตุที่มาโรงเรียนสาย ชูใจกำลังเหนื่อยจึงเล่ากระท่อนกระแท่น จับความได้ว่า ควายของชูใจหายไปอาออกตามหาแต่เช้ายังไม่กลับ ย่าจึงให้ชูใจวิ่งไปบอกตำรวจ ตำรวจที่ทำหน้าที่แผนกสืบสวนให้ชูใจพามาที่บ้าน อากลับมาถึงบ้าน ชูใจจึงได้มาโรงเรียน ครูกมลปลอบว่าตำรวจคงเบาะแสเกี่ยวกับคนร้าย และนำควายกลับมาให้อาของชูใจได้ในไม่ช้า
	ชูใจไม่มีสมาธิในการเรียนเลย แต่พยายามนั่งนิ่งๆ ถ้าใครมองผิวเผิน ก็คิดว่าเขากำลังตั้งใจดูการแสดงบทบาทสมมุติและการให้อาณัติสัญญาณต่างๆ อย่างตั้งอกตั้งใจ มานีนั้งอยู่ใกล้ๆ สังเกตรู้ว่า ชูใจคงจะมีความทุกข์ร้อนมากกว่าเรื่องควายของอาหายไปเป็นแน่ เกือบจะเผยอปากกระซิบถามแต่ไม่กล้า เพราะเกรงคนอื่นจะได้ยิน ชูใจเองก็หันมาสบตามานีบ่อยๆ เหมือนจะอยากระบายความกลัดกลุ้มของตนให้เพื่อนรักฟัง ทั้งสองเลยขาดสมาธิในการเรียนทั้งคู่ รอเวลาหยุดพักกลางวันด้วยจิตใจระส่ำระสาย
	พอระฆังบอกเวลาพักกลางวัน เพื่อนๆ พากันมารุมซักถามชูใจ แล้วจึงพากันลงไปรับประทานอาหารกลางวัน เหลือแต่ชูใจ มานี และปิติ ส่วนสมคิดพาดวงแก้วไปรับธนาณัติ















ป.๔ เล่ม ๒ หน้า ๑๓๒
ที่ญาติส่งมาให้ ณ ที่ทำการไปรษณีย์ นับว่าเป็นโชคดี เพราะชูใจต้องการจะปกปิดไม่ให้ทั้งสองคนรู้ความลับของตน
	“ลงไปกินข้าวก่อนดีกว่า ฉันหิวจนไส้กิ่วแล้วละ” ปิติชวน แต่ชูใจสั่นศรีษะแล้วว่า “ฉันกินไม่ลงหรอก ถ้ายังไม่ได้เล่าเรื่องนี้ให้พวกเธอและพี่มานะ พี่วีระ กับเพชรฟัง”
	“เรื่องอะไร เป็นเรื่องคอขาดบาดตายเชียวหรือชูใจ” มานีถาม พลางบอกให้ปิติไปตามวีระ มานะ และเพชรมาโดยด่วน พอทุกคนมาพร้อมแล้วชูใจจึงเล่าเรื่องให้ฟังด้วยน้ำเสียงแหบแห้ง
	“เมื่อเช้าอาลุกขึ้นมาแต่เช้ามืดไม่เห็นควายทั้งสองตัว อาจึงออกตามหา ย่ากับฉันก็เป็นทุกข์ไม่รู้จะทำอย่างไร ฉันเดินดูรอบๆ คอกของมัน เห็นรอยเท้ามาเต็มไปหมด ทำให้ฉัน 


















ป.๔ เล่ม ๒ หน้า ๑๓๓
นึกถึงอุโมงค์ที่ราเคยไปพบ ด้านนอกมีรอยเท้าม้ายำไปย่ำมาเหมือนกัน ฉันสังหรณ์ใจว่าอาจจะเป็นพวกที่อยู่ในอุโมงค์นั้นขโมยควายไป พอย่าใช้ให้ฉันไปแจ้งความตำรวจ ฉันจึงตัดสินใจเล่าเหตุการณ์ที่เราไปพบอุโมงค์ในวันนั้นให้ตำรวจฟัง ทีแรกตำรวจคิดว่าฉันสติฟั่นเฟือน หรือพูดเพ้อเจ้อ เหลวไหล พอเขามาที่บ้านเห็นรอยเท้าม้าจริงตามที่ฉันบอก เขาจึงรีบไปสืบดู” ชูใจเงยหน้าขั้นมองหน้าเพื่อนทีละคนด้วยใบหน้าซีดเผือด ขณะที่พูดว่า “ฉันขอโทษ ฉันผิดสัญญาที่ต้องเปิดเผยความลับของเราให้ตำรวจฟัง ทุกคนโกรธฉันหรือเปล่า” พูดจบชูใจก็ทำท่าจะร้องไห้ มานีกอดชูใจพลางพูดว่า “ไม่มีใครโกรธขึงเธอหรอก เธอจำเป็นต้องเล่าให้ตำรวจฟังนี่นา ใช่ไหมพี่วีระ พี่มานะ เพชร แล้วก็ปิติ” ทุกคนพยักหน้ารับรอง
	“พวกเราไม่โกรธชูใจหรอก สบายใจเสียเถิด ความลับส่วนตัวบางครั้งเราก็ต้องเปิดเผยถ้าถึงคราวจำเป็น แต่ถ้าเป็นความลับของชาติบ้านเมือง ที่จะทำให้เกิดความวิบัติ หรือบ่อนทำลายความมั่นคงของประเทศชาติแล้ว เราจะต้องรักษายิ่งกว่าชีวิตของเราทีเดียว” วีระพูด ชูใจพยักหน้า “ถ้าเป็นความลับของประเทศชาติแล้ว ต่อให้เอาเพชฌฆาตมาบั่นคอ ฉันก็ไม่เผยอปากพูด” พูดจบชูใจนิ่วหน้า เอามือกุมท้องร้องว่า “โอย ฉันปวดท้อง....ฉันไม่ได้กินอะไรเลยตั้งแต่เช้า แล้วก็เอาแต่















ป.๔ เล่ม ๒ หน้า ๑๓๔
วิ่ง.....วิ่ง.....จนเหนื่อยหอบ” แล้วเพื่อนๆ ก็ได้ยินเสียงท้องของชูใจร้องจ๊อก จ๊อก มานีหัวเราะ “นั่งไง พยาธิของเธอร้องอุทธรณ์ขึ้นแล้ว เร็ว ปิติ รีบไปขอยาธาตุที่ห้องพยาบาลมาให้ชูใจกินระงับอาการปวดท้องเสียก่อน” แต่ปิติบอกว่า “อย่ากินยาเลย หิวข้าวก็ไปกินข้าวดีกว่า”
	ในโรงอาหาร นักเรียนส่วนใหญ่รับประทานกันเสร็จแล้วเหลือพวกที่มาทีหลังเพียงไม่กี่คน เด็กทั้งหกจึงยกถาดอาหารมานั่งรับประทานด้วยกัน ชูใจตักอาหารใส่ปากพลางบ่นพิรี้พิไรว่า “ถ้าพวกในอุโมงค์เป็นผู้บริสุทธิ์ละก็ ฉันคงบาปมากที่ไปกล่าวหาว่าเขาเป็นขโมย”
	“เราเพียงแต่สงสัย ถ้าเขาบริสุทธิ์ไม่ใช่ขโมยก็แล้วไป ไม่มีบทบัญญัติข้อไหนห้ามไม่ให้เราตั้งข้อสงสัยนี่นา ชูใจอย่าเก็บมาคิดให้เปลืองสมองเลย” มานะพูดเบาๆ
	“ตำรวจคงไปเจอหีบสมบัติแน่ๆ” เพชรพูดเปรยๆ เขานึกถึงหีบเหล็กเก่าคร่ำคร่า มีสนิมจับเขรอะ วางซ้อนกันอยู่ริมผนังอุโมงค์ “เย็นนี้เราไปฟังข่าวการสืบหาควายที่บ้านชูใจกันดีไหม” เขาชวนเพื่อนๆ ทุกคนเห็นพ้องต้องกัน และนัดหมายไปพบกันที่ประตูโรงเรียนด้านทิศเหนือเมื่อเลิกเรียนแล้ว
	พอเลิกเรียน เด็กๆ ทั้งหกตรงไปบ้านของชูใจทันที พบย่ากับอาของชูใจอยู่ที่บ้าน เด็กๆ เข้าไปทำความเคารพแล้ว














ป.๔ เล่ม ๒ หน้า ๑๓๕
ถามเรื่องราว อาสาธยายเรื่องราวให้ฟังว่า ตำรวจไปที่สถูปร้างไม่พบอะไรเลย พบแต่รอยเท้าม้าและควายสับสนไปหมด กับกองขยะมูลฝอยที่พวกมันทิ้งเอาไว้ใต้ต้นโพ ในกองขยะนั้นมีฉมวกและสวิงทิ้งอยู่ด้วย ตำรวจสันนิษฐานว่า พวกที่อยู่ในอุโมงค์เป็นพวกมิจฉาชีพแน่นอน จึงถ่ายรูปร่องรอยบางอย่างไว้จนฟิล์มหมดม้วน แล้วจึงสะกดรอยตาม เชื่อว่าจะต้องได้ตัวคนร้ายและควายที่หายไปในไม่ช้านี้























ป.๔ เล่ม ๒ หน้า ๑๓๖
	พวกมิจฉาชีพเหล่านี้ มันทำเล่ห์กระเท่ห์ให้ชาวบ้านเกรงกลัว ชาวบ้านแถบนั้นเล่าว่า พวกเขาเคยเข้าไปหาของป่าแถวใกล้ๆ สถูปร้าง เขาได้ยินเสียงเหมือนมีภูตผีปีศาจสิงอยู่ที่นั้น ทำให้ทุกคนหวาดกลัว ไม่กล้ากล้ำกรายเข้าไปใกล้ บางครั้งเห็นงูจงอางใหญ่เลื้อยเพ่นพ่านน่ากลัวมาก บางคืนพวกเขาเห็นดวงไฟสีเขียวพวยพุ่งสว่างโชติช่วงลอยวูบวาบไปมา แล้วเจ้าปีศาจก็แผดเสียงหัวเราะแหลมเยือกเย็น น่าขนพองสยองเกล้ายิ่งนัก ชาวบ้านเกรงอิทธิฤทธิ์ของปีศาจร้าย จึงเก็บงำเรื่องนี้ไม่แพร่งพรายให้ใครๆ หรือแม้แต่ตำรวจรู้ พวกมิจฉาชีพเลยได้ใจ มันยึดอุโมงค์และสถูปร้างเป็นที่พำนักพักพิงอยู่มานานจนกระทั่งมันเก็บฉมวกที่เพชรพุ่งไปเสียบหัวงูจงอางและสวิงที่เพชรลืมไว้ใต้ต้นโพไว้ได้ มันรู้ว่า มีคนไปพบที่ซ่อนของพวกมันแล้ว จึงรีบไปหาที่อยู่ใหม่ ถ้ายังอยู่คงได้ต่อสู้กับตำรวจถึงขั้นตะลุมบอนและถูกจับได้หมดเป็นแน่
	“ชูใจเล่าให้ตำรวจฟังหรือเปล่าว่า มันมีหีบอะไรน่าสงสัยอยู่หลายหีบ” ปิติถาม ชูใจพยักหน้า “เล่าทุกอย่าง ตำรวจบอกให้เล่า อย่าอำพราง ฉันก็เล่าหมดแม้แต่เรื่องเพชรพุ่งฉมวกเสียบหัวงูจงอาง”
	“พวกนั้นคงไม่รู้หรอกนะว่า ฉมวกเป็นของใคร” เพชรปรารภ เขารู้สึกใจคอไม่สู้ดี มานะพูดปลอบใจเพชรว่า “ไม่รู้















ป.๔ เล่ม ๒ หน้า ๑๓๗
หรอก ถ้ารู้ เราก็คงได้เผชิญหน้ากับมันแล้ว มันไม่ปล่อยให้เราลอยนวลอยู่อย่างนี้หรอก และตำรวจคงจะไม่แพร่งพรายให้ใครรู้อีก เพชรไม่ต้องวิตกกังวลดอกนะ”
	ย่ามีท่าทางเศร้าโศกเพราะเสียดายควาย ย่าไม่มีเงินซื้อควายตัวใหม่ให้อาทำนา ทุกวันนี้ย่ามัธยัสถ์เก็บหอมรอมริบเงินเพื่อจะให้ชูใจได้เรียนหนังสือถึงชั้นมัธยมศึกษา อาทำนาได้ข้าวพอเลี้ยงดูกันไปปีหนึ่งๆ และขายบ้างเล็กน้อยเท่านั้น เด็กๆ สังเกตเห็นย่าเศร้าซึมไป จึงเข้าไปคุกเข่านั่งลงข้างๆ แล้วช่วยกันประเล้าประโลมให้ย่าสบายใจ ต่างสัญญาว่า จะขอร้องให้ผู้ใหญ่ของตนช่วยสืบดูเรื่องนี้ด้วย มานีมองเห็นเซี่ยนหมากจึงเอากรรไกรหนีบหมากแล้วจีบพลูให้ย่า แล้วช่วยชูใจยกกระเช้าใส่ใบตองที่ย่าตัดเจียนไว้ มาช่วยกันเย็บกระทง ย่าค่อยสบายใจ



















ป.๔ เล่ม ๒ หน้า ๑๓๘
ขึ้นที่เห็นพวกเด็กๆ เอาอกเอาใจตน ช่วยให้คลายทุกข์ร้อนลงได้ มานีเห็นผมชูใจย้อยลงมาระหน้า น่ารำคาญ จึงดึงกิ๊บออกจากผมของตนอันหนึ่ง หนีบผมให้ชูใจ ชูใจพึมพำขอบใจมานี แล้วก้มหน้าก้มตาเย็บกระทงต่อไป
	พวกเด็กผู้ชายลงไปช่วยอาหาบฟ่อนข้าวมาเก็บไว้ในฉางจนแล้วเสร็จ อาขอบใจพวกเด็กๆ แล้วบอกให้พากันไปล้างคายข้าวออกจากตัว มิฉะนั้นจะระคายตามเนื้อตัว ทำให้คัน วีระรู้สึกภูมิใจที่พวกเขาช่วยอาทำงานสำเร็จอย่างรวดเร็ว เขานึกถึงคำขวัญที่ว่า “สามัคคีคือพลัง”

แบบฝึก
คำที่มักอ่านและเขียนผิด คือคำที่มีเสียง เออ และสะกดด้วยตัว  ย  เวลาเขียน จะเป็น   เ – ย
ฝึกอ่านและสังเกต
จำเลยเอื้อนเอ่ย		เปิดเผยเชยชม
เยาะเย้ยเสยผม		เคยชมใบเตย
ปล่อยปละละเลย		ลูกเขยเลยไป
ระเหยเฉยไว้		ได้ใจเปรียบเปรย













ป.๔ เล่ม ๒ หน้า ๑๓๙
	ข้อสังเกต	คำที่มี  เ-  อยู่ข้างหน้า  และสะกดด้วยตัวอื่นๆ ยกเว้นตัว  ย  จะอ่านออกเสียงเป็น
				 เอ  เช่น  เปลว   เศษ   เร็ว   เลข  เป็นต้น

คำที่มีเสียง  เออ จะมีตัวสะกด มักอ่านและเขียนผิด เพราะจะเปลี่ยนรูปไปเป็น เ ิ  เช่น
ฝึกอ่านและสังเกต
รื่นเริงเบิกบาน		ทำงานเลินเล่อ
ประเมินเยิ่นเย้อ		เตลิดเปิดเปิง
เขยิบเติบโต		เดินโอ่ร่าเริง
ระเบิดเกิดเพลิง		บังเอิญเชิญมา
ข้อสังเกต	คำบางคำมีเสียง  เอ  และมีตัวสะกดจะเขียนเป็น  เ-อ  แต่ไม่เขียน  เ ิ  มีอยู่  ๒ คำ 		คือ  เทอญ   เทอม

ตัวสะกดบางตัวมีสระอยู่ด้วย เช่น สาเหตุ เวลาอ่านให้ออกเสียงเพียงตัวสะกดตัวเดียวไม่ต้องออกเสียง  สระ เช่น
สาเหตุ 	อ่านว่า	สา – เหด	ไม่อ่าน	สา – เหด – ตุ
อุบัติ	     ”	อุ – บัต		      ”	อุ – บัด – ติ











ป.๔ เล่ม ๒ หน้า ๑๔๐
ฝึกอ่านและจำ
	เงินทองทรัพย์สมบัติ		เมื่ออุบัติเกิดขึ้นมา
เหตุการณ์อาจนำพา			ให้วิบัติหมดสิ้นไป
	กำหนดข้อบัญญัติ		ปรนนิบัติคอยรับใช้
ไม่มีเหตุผลใด				ต้ออยู่ใต้อาณัติเขา
การเขียนข้อความ เพื่อบอกกล่าวผู้อื่นต้องใช้ภาษาให้สุภาพและเหมาะกับบุคคล
อ่านและสังเกต
ผู้คุ้นเคย			“ไปกินข้าวด้วยกัน”
ผู้อาวุโสหรือไม่คุ้นเคย	“ขอเชิญไปร่วมรับประทานอาหาร”
ผู้คุ้นเคย			“ผมขอออกนอกห้องหน่อยครับ”
ผู้อาวุโสหรือไม่คุ้นเคย	“คุณครูครับ ผมขออนุญาตออกนอกห้องครับ”
ผู้คุ้นเคย			“ฟุตบอลนัดนี้มีคนดูจมไปเลย”
ผู้อาวุโสหรือไม่คุ้นเคย	“ฟุตบอลรอบนี้มีคนดูมากมาย”

การบอกกล่าวเพื่อแนะนำ สั่งสอน หรือเป็นคติเตือนใจ ถ้าใช้ข้อความยาว จะทำให้จดจำได้ยากและไม่น่าสนใจ จึงต้องใช้ข้อความสั้นๆ










ป.๔ เล่ม ๒ หน้า ๑๔๑
เข้าใจง่าย และถ้าข้อความนั้นมีเสียงคล้องจองกันก็จะช่วยให้จดจำได้ง่ายขึ้น
ข้อความชนิดนี้เรียกว่า คติพจน์ เช่น
“ความกตัญญูกตเวทีเป็นลักษณะของคนดี”
“ความเพียรมีที่ไหน  ความสำเร็จมีที่นั่น”
“สามัคคีคือพลัง”
“เสียชีพอย่าเสียสัตย์”





















ป.๔ เล่ม ๒ หน้า ๑๔๒
บทที่ ๒๘
หนุมาน
	เย็นวันหนึ่ง เมื่อเพชรทำงานเสร็จแล้ว เขาหยิบรูปหนังตะลุงที่สมคิดนำมาฝากจากปักใต้มานั่งดู แผ่นหนังฉลุนั้นเป็นรูปคล้ายลิง ปากอ้า หน้าตาแปลก ตามตัวเป็นวงๆ ขณะที่ เขารำพึงอยู่ในใจว่า ลิงตัวนี้ชื่ออะไรหนอ พลันได้ยินเสียงวีระร้องทำนองจังหวะกระทุ้มดังมาว่า “หนุมานชาญสมร กระบี่






















ป.๔ เล่ม ๒ หน้า ๑๔๓
วานร  เหาะมาโดยเร็ว ป๊ะ  เท่  เท่ง  เท่งป๊ะ  เท่ง  เท่ง” เขาจึงถือแผ่นหนังตะลุงวิ่งไปหาวีระ พบวีระกำลังทำท่าเต้น ย่อตัวแบะขาอยู่บนลานใต้ตันขนุน มีเจ้าจ๋อนั่งแยกเขี้ยวดูอยู่บนแคร่ที่โคนต้นขนุน ข้างๆ เจ้าจ๋อมีหนังสือเล่มหนามากวางอยู่เล่มหนึ่ง
	เพชรรู้สึกขันท่าเต้นขอวีระมาก จึงถามว่า “วีระเต้นระบำอะไรน่ะ” วีระตอบว่า “ฉันหัดเต้นโขน ฉันจะเล่นโขนสดเป็นตัวหนุมานในงานประจำปีของอำเภอเราไงล่ะ” วีระก็หยุดเต้นยกมือเสยผมและใช้ผ้าเช็ดหน้าซับเหงื่อ ที่หน้าผากของเขามีเม็ดผดขึ้นเต็มหน้า “ฉันเต้นให้เจ้าจ๋อมันดู มันก็ไม่ยอมดู” “หนุมานเป็นอะไร วีระ” เพชรถาม วีระชี้มือมาที่แผ่นหนังตะลุงที่เพชรถือมา แล้วว่า “ก็นั้นยังไงล่ะ หนุมาน ตัวที่เธอถือมานั่นแหละ”  “หนุมานก็เป็นลิงน่ะซี มิน่าล่ะ เธอจึงมาเต้นให้เจ้าจ๋อดู” เพชรพูดแล้วก็หัวเราะพลางนั่งลงที่แคร่ข้างๆ เจ้าจ๋อ วีระตามมานั่งด้วย เพชรจึงขอร้องให้วีระเล่าเรื่องหนุมานให้ฟัง วีระจึงเปิดหนังสือเล่มหนาพลางบอกว่า “เรื่องหนุมานยืดยาวพิสดารมาก เล่าสามวันสามคืนก็ไม่จบ ฉันจะเล่าตอนที่ฉันเล่นโขนสดให้เธอฟังก็แล้วกัน เป็นตอนหนุมานลองดีพระฤาษี” แล้ววีระก็เริ่มเล่าให้เพชรฟัง
	หนุมานเป็นทหารเอกของพระรามในวรรณคดีเรื่องรามเกียรติ์ พระรามต้องทำศึกกับทศกัณฐ์ซึ่งเป็นยักษ์เจ้ากรุง














ป.๔ เล่ม ๒ หน้า ๑๔๔
ลงกา เพราะทศกัณฐ์ไปลักนางสีดามเหสีพระรามไป พระรามมีทหารเป็นลิงซึ่งมีฤทธิ์เดชมาก โดยเฉพาะหนุมานซึ่งเป็นลูกพระพายกับนางสวาหะ เป็นทหารเอก หนุมานมีฤทธิ์แกล้วกล้าสามารถและจงรักภักดีต่อพระรามมาก แม้แต่ชีวิต หนุมานก็พลีให้พระรามได้ พระรามบัญชาให้ทำงานสิ่งใดก็สำเจสมหมายทุกครั้ง ปกติหนุมานแม้จะเก่งกาจสามารถเพียงไร ก็สุภาพอ่อนน้อม มีสัมมาคารวะ ครั้งหนึ่งพระรามมีบัญชาให้             หนุมานไปสืบดูนางสีดา หนุมานจึงเหาะไปยังกรุงลงกา ไปพบพระฤาษีตนหนึ่งนามพระนารทฤาษี หนุมานสงสัยว่าพระนารทฤาษี





















ป.๔ เล่ม ๒ หน้า ๑๔๕
คงจะเป็นพวกยักษ์ซึ่งเป็นพวกพาล จึงลองดี ดังคำกลอนกล่าวไว้ว่า
	จึงเห็นหลังคาอาศรม		พระนารทบรมฤาษี
มีความชื่นชมยินดี			ขุนกระบี่ก็ตรงลงมา
ครั้นถึงเนินทรายชายสมุทร		ก็หยุดที่พุ่มไม้ใบหนา
ยอกรร่ายเวทอันศักดา			นิมิตกายาวานร
บัดเดี๋ยวก็เป็นลิงน้อย			กระจ้อยร่อยขาวผ่องประภัสสร
เหมือนกระบี่ป่าพนาดอน			เสร็จแล้วบทจรเข้าไป




















ป.๔ เล่ม ๒ หน้า ๑๔๖
	หนุมานเข้าไปขอพักนอนกับพระนารทฤาษี พระฤาษีก็มีเมตตาให้พักนอนในศาลา หนุมานจึงแผลงฤทธิ์ให้ตัวโตขึ้นจนเต็มศาลา แล้วร้องอุทธรณ์ต่อฤาษีว่าศาลาไม่พออยู่ พระนารทฤาษีประหลาดใจมาก
	เมื่อนั้น			องค์พระนารทฤาษี
ได้ยินวานรพาที			มีจิตถวิลจินดา
อ้ายนี่ตัวมันก็น้อยน้อย		กระจ้อยร่อยเป็นชาติลิงป่า
เหตุไฉนจึงว่าศาลา		เล็กกว่ากายาด้วยอันใด





















ป.๔ เล่ม ๒ หน้า ๑๔๗
อย่าเลยจะไปแลดู		อ้ายสู่รู้มันทำเป็นไฉน
คิดแล้วก็เดินออกไป		จากในอรัญกุฎี
	พระนารทฤาษีเห็นลิงน้อยตัวใหญ่โตจนคับศาลา ก็รู้ว่าถูกลองดี จึเนรมิตศาลาให้ใหญ่ขึ้นอีกหลายเท่า ดังคำกลอน
	บัดเดี๋ยวก็ใหญ่เป็นหลายห้อง		แล้วร้องว่าเหวยอ้ายลิงป่า
มึงนี้เจ้ากลมารยา					แกล้งมารบกูให้รำคาญ
นี่แน่ศาลาครานี้					กว้างขวางยาวรีรโหฐาน
มุดหัวนอนเถิดให้สำราญ				อ้ายชาติเดีรัจฉานอย่ากวนใจ
	หนุมานยังแผลงฤทธิ์ต่อไปอีก ให้ร่างกายใหญ่โตขึ้นจนเต็มศาลา แล้วร้องตัดพ้อต่อว่าพระฤาษีว่า ศาลาคับแคบไม่พออยู่ ฤาษีจึงคิดว่า
	อันตัวของมันนี้สู่รู้			มาลองกูผู้เฒ่าก็เป็นได้
จำจะทารกรรมให้หนำใจ				อายจัญไรจะได้เห็นฤทธิ์
	แล้วพระฤาษีก็บันดาลให้ฝนตกลงมา หนุมานเปียกฝนจนหนาวเหน็บไปทั้งตัว ร่างกายก็หดลงเล็กเท่าเดิม แล้วร้องอ้อนวอนให้พระฤาษีเมตตา พระฤาษีจึงให้เข้าไปผิงไฟ หนุมานได้ผิงไฟหายหนาวแล้วก็เลยหลับไป พระฤาษีคิดจะสั่งสอนลิงน้อยไม่ให้กำเริบฤทธิ์คิดลองดีผู้ใหญ่ จึงเอาไม้เท้าไปโยนลงในสระข้างกุฏิ แล้วสั่งไม้เท้าให้กลายเป็นปลิง เมื่อลิงน้อยมาดื่มน้ำในสระก็ให้เกาะติดแน่นที่คางจนแกะออกไม่ได้











ป.๔ เล่ม ๒ หน้า ๑๔๘
	พอรุ่งเช้า หนุมานตื่นและไปล้างหน้าที่สระน้ำดังคำกลอน
	บัดนั้น				วายุบุตรวุฒิไกรใจกล้า
ครั้นแสงทองรองเรืองเมฆา		สกุณาเพรียกกร้องสนั่นไพร
แมลงผึ้งภู่โบยบิน			โกกิลร่ำร้องเสียงใส
ก็ตื่นตาออกจากศาลาลัย			เดินไปยังสระวารี
	ครั้นถึงบ้วนปากล้างหน้า		ชำระกายากระบี่ศรี
ลูบไล้ไปทั่วอินทรีย์			อยู่ในที่สระชลธาร
	บัดนั้น				คำแหงหนุมานชาญสมร
ตกใจโจนด้วยฤทธิรอน			สองกรกระชากสะบัดไป
ความเกลียดหลับตาปลิดฉุด		ปลิงนั้นจะหลุดก็หาไม่
ยิ่งคร่ายิ่งทึ้งสักเท่าไร			ยิ่งยาวออกไปทุกที
สุดรู้สุดฤทธิ์สุดกำลัง			สุดทั้งปรีชากระบี่ศรี
วิ่งพลางร้องเรียกพระมุนี			จนถึงที่บรรณศาลา
	จึงกราบกับบทมาลย์		พระอาจารย์ได้โปรดเกศา
จงช่วยให้พ้นเวทนา			ปลิดปลิงให้ข้าบัดนี้
	เมื่อนั้น				พระมหานารทฤาษี
ยิ้มแล้วจึงกล่าววาที			ชี้หน้าว่าเหวยอ้ายสาธารณ์
เป็นไฉนไม่แผลงฤทธิรอน		มาวอนกูไยอ้ายเดียรัจฉาน









ป.๔ เล่ม ๒ หน้า ๑๔๙
ปลิงนิดติดอยู่เท่าสายพาน			ร้องอึ้งอลหม่านไม่อายใจ
คืนนี้มึงเฝ้าแต่กวนกู			จะสวดมนต์สักครู่ก็ไม่ได้
ว่าแล้วจึงยื่นมือไป			หยิบเอาไม้เท่ที่วานร
	บัดนั้น				คำแหงหนุมานชาญสมร
เห็นปลิงร้ายกลายเป็นทานกร		ด้วยฤทธิรอนพระสิทธา
บันดาลของพองสยองเกล้า		กราบลงแทบเท้าซ้ายขวา
สรรเสริญกาลกิจวิทยา			วอนขอสมาพระมุนี
พระองค์ผู้ทรงตะบะฌาน			ขอประทานโทษกระบี่ศรี
ค่อยอยู่จำเริญสวัสดี			ตัวของข้านี้จะลาไป


















ป.๔ เล่ม ๒ หน้า ๑๕๐
	หนุมานได้บทเรียนว่าไม่ควรลองดีกับผู้ใหญ่ เมื่อขอขมาโทษพระฤาษีแล้ว จึงรีบไปตามบัญชาของพระราม
	เพชรนั่งหัวเราะขันหนุมานที่ดึงปลิงออกจากคางไม่ได้แล้วถามวีระว่า “เธอเล่นโขนสดเป็นตัวหนุมานตอนแผลงฤทธิ์ให้ตัวใหญ่ หรือตอนถูกปลิงเกาะคางล่ะ” วีระปิดหนังสือแล้วตอบว่า “ตอนแผลงฤทธิ์ให้ตัวใหญ่เล่นยาก คุณครูเลยให้เล่นตอนถูกปลิงเกาะคาง เพราะเล่นง่ายกว่า และสนุกดีด้วย เธอรู้ไหม ฉันต้องเต้นกระโดดไปกระโดดมา ทำท่าทุรนทุรายด้วย เวลาซ้อมเพื่อนๆ หัวเราะกันใหญ่”
	“เธอใช้อะไรเป็นปลิงล่ะ” เพชรถาม วีระตอบว่า “ปลิงยางนะซี ยิ่งดึงมันก็ยิ่งยืดยาวออก น่าขยะแขยงเหมือนปลิงจริงๆ” ว่าแล้ววีระก็ลงจากแคร่ เต้นโขสดท่าหนุมานผาดโผนต่อไป เพชรช่วยทำจังหวะให้ ตอนนี้เจ้าจ๋อนึกสนุกลุกขึ้นตบมือร้องเจี๊ยกๆ ไปด้วย


















ป.๔ เล่ม ๒ หน้า ๑๕๑
แบบฝึก
คำที่มักอ่านและเขียนผิด ได้แก่
คำที่ออกเสียง  โอะ  และมีตัวสะกด จะไม่มีรูปสระ  โ – ะ ปรากฏอยู่
ประสม		อ่านว่า	ประ – สม
สนม		    ”	สะ – หนม
บทบาท		    ”	บด – บาด
อลหม่าน		    ”	อน – ละ – หม่าน
ผงก		    	    ”	ผะ – หงก
คำที่ออกเสียง  อัว  และมีตัวสะกด จะมีตัว ว อยู่กลาง ระหว่างตัวหน้าและตัวสะกด
ร่ำรวย	สวยงาม		ตามควร
จวนค่ำ	จำอวด		ปวดหัว
บัวหลวง	ตวงข้าว		เก้าขวบ
รวบรวม	สวมหมวก	บวกเลข
คำที่มี  ร  เป็นตัวสะกดและไม่มีรูปสระใดกำกับ จะออกเสียงสระออ และออกเสียงเหมือน  น  สะกด











ป.๔ เล่ม ๒ หน้า ๑๕๒
สมร	อ่านว่า	สะ – หมอน
วานร	     ”	วา – นอน
บทจร	     ”	บด – ทะ – จอน
สังหรณ์	     ”	สัง – หอน
จราจร	     ”	จะ – รา – จอน
คำที่มีตัว  ล  เป็นตัวสะกด และไม่มีรูปสระใดกำกับ จะออกเสียงเป็นสระโอะ แล้วออกเสียงเหมือน  น  สะกด
กมล	อ่านว่า	กะ – มน
ชล	     	     ”	ชน
กล		     ”	กน
จราจล	     ”	จะ – ลา – จน
การเขียนสระหรือวรรณยุกต์ จะต้องใส่ให้ตรงกับพยัญชนะตัวต้นเสียง แต่คำที่เป็นอักษรนำและอักษรควบจะใส่สระหรือวรรณยุกต์ตรงตัวที่ถูกนำ หรือตัวควบ (คือตัวที่สองนั่นเอง)
เช่น
คำต่างๆ 		เชี่ยนหมาก	กระเซ้าเย้าแหย่	กระเบื้อง	ขี้ริ้ว
อักษรนำ	จ้าละหวั่น	เฉลี่ย		สนั่น		อลหม่าน	หมื่น











ป.๔ เล่ม ๒ หน้า ๑๕๓
อักษรควบ	เกลี้ยกล่อม	คร่ำคร่า	พร้อง	กลบเกลื่อน	เครื่องดื่ม

การผันอักษร ถ้าสามารถแยกพยัญชนะออกเป็น ๓ หมู่ คือ อักษรสูง  อักษรกลางและอักษรต่ำ ได้ถูกต้อง ก็จะผันอักษรได้ถูก วิธีที่จะช่วยให้จดจำได้อย่างแม่นยำและรวดเร็ว คือ การสังเกตจากแผนภูมิดังนี้

แถวที่ ๑	     ก	ข	ฃ	ค	ฅ	ฆ	ง
แถวที่ ๒     จ	ฉ	ช	ซ	ฌ	ญ
แถวที่ ๓     ฎ	ฏ	ฐ	ฑ	ฒ	ณ
แถวที่ ๔     ด	ต	ถ	ท	ธ	น
แถวที่ ๕     บ	ป	ผ	ฝ	พ	ฟ	ภ	ม
แถวที่ ๖	     ย	ร	ล	ว	ศ	ษ	ส	ห	ฬ	อ   	ฮ

	ลองออกเสียงพยัญชนะทุกตัวโดยประสมกับสระ ออ พยัญชนะตัวใดเป็นเสียงจัตวาคล้ายๆ เสียง อ๋อ  ให้ขีดเส้นใต้ไว้ แล้วลากเสียงล้อมพยัญชนะเหล่านั้น จะเห็นได้ว่า พยัญชนะแบ่งออกเป็น ๓  กลุ่ม คือ











ป.๔ เล่ม ๒ หน้า ๑๕๔
๑  กลุ่มข้างหน้าของแถวที่ ๑ – ๕ กับตัว  อ  ในแถวที่ ๖ เป็นอักษรกลาง ผันด้วย  ่     ้     ๊     ๋  ได้แก้  ก	     จ     ฎ     ฏ     ด     ต     บ     ป     อ
๒  กลุ่มตรงกลาง  ที่มีเส้นล้อมรอบ เป็นอักษรสูง ผันด้วย ่     ้     ได้แก่   ข   ฃ   ฉ   ฐ   ถ   ผ   ฝ   ศ   ษ   ส   ห
๓  กลุ่มข้างหลังที่เหลือเป็น อักษรต่ำ ผันด้วย ่     ้     แต่ผันแล้วเสียงต่างกับอักษรสูง

การผันอักษรสูงและอักษรต่ำ ผันได้ดังนี้



	จะเห็นได้ว่าถ้าเอาอักษรสูงและอักษรต่ำที่มีเสียงคู่กันมาผันด้วยกันก็จะผันได้ครบ ๕ เสียง เหมือนอักษรกลาง เช่น











ป.๔ เล่ม ๒ หน้า ๑๕๕



อักษรสูงและอักษรต่ำที่มีเสียงคู่กัน มีดังนี้คือ
	อักษรสูง			อักษรต่ำ
	ข     ฃ				ค     ฅ     ฆ
	ฉ				ช     ฌ
	ศ     ษ     ส			ซ
	ฐ     ถ				ฑ     ฒ     ท     ธ
	ผ				พ     ภ
	ฝ				ฟ
	ห				ฮ

คำที่เป็นอักษรนำ จะผันเหมือนตัวนำ คือ ถ้าตัวนำเป็นอักษรกลางก็ผันเหมือนอักษรกลาง ถ้าอักษรสูงนำก็ผันเหมือนอักษรสูง







ป.๔ เล่ม ๒ หน้า ๑๕๖


			(ตัว  ห  นำ   ตัว   น

พยัญชนะที่มีเครื่องหมายทัณฑฆาต (์) อยู่ข้างบน เวลาอ่านจะไม่ออกเสียงพยัญชนะตัวนั้น
อ่านและสังเกต
บทมาลย์	อ่านว่า	บด – ทะ – มาน
สาธารณ์	     ”	สา – ทาน
สัญลักษณ์	     ”	สัน – ยะ – ลัก
สัมภาษณ์	     ”	สัม – พาด
อานิสงส์	     ”	อา – นิ – สง
อุทธรณ์	     	     ”	อุด – ทอน










ป.๔ เล่ม ๒ หน้า ๑๕๗
คำบางคำมีตัวสะกดหลายตัว แต่เวลาอ่านจะออกเสียงตัวสะกดเพียงตัวเดียว
อ่านและจำ
จักรกล		อ่านว่า	จัก – กน
ลิตร		     ”	ลิด
เศรษฐกิจ	     ”	เสด – ถะ – กิด
เนตร		     ”	เนด
กระยาสารท	     ”	กระ – ยา – สาด
(พระ) นารท (ฤาษี)  ”	นาด



















ป.๔ เล่ม ๒ หน้า ๑๕๘
บทที่ ๒๙
นักดับเพลิง
	วันนั้นเป็นวันเสาร์  เวลาประมาณ ๑๔ นาฬิกาเศษ วีระ มานะ มานี ชูใจ และเพชรกำลังจับปลานิลอยู่อย่างสนุกสนานที่บ้านปิติ มีเสียงร้องตะโกนกู่ก้องว่า “ไฟไหม้!  ไฟไหม้!” จากนั้นก็มีเสียงเอะอะอึกทึกจนฟังไม่ได้ศัพท์ พวกเด็กๆ วิ่งออกไปดูที่หน้าบ้าน เห็นเพลิงลุกโหมไหม้ตลาด อารามตื่นเต้นและอยากดูเหตุการณ์ เด็กทั้งหกคนจึงวิ่งไปที่เกิดเพลิงไหม้โดยไม่ได้ขออนุญาตผู้ใหญ่ เห็นผู้คนขนของกันโกลาหลอลหม่าน รถดับเพลิงซึ่งมีอยู่เพียงคันเดียวที่เตรียมพร้อมอยู่เสมอสามารถออกปฏิบัติการดับเพลิงได้ทันท่วงที เพลิงลุกลามไหม้อย่างรวดเร็ว เพราะบริเวณนั้นเป็นห้องแถวทำด้วยไม้ค่อนข้างเก่า ทางเข้าก็แคบมาก รถดับเพลิงทำงานไม่สะดวก ฉีดน้ำเข้าไปไม่ถึง บรรดาผู้ประสบอัคคีภัยต่างตื่นตระหนกไม่มีขวัญ วิ่งชุลมุนเก็บของบ้างหนีบ้าง ยิ่งทำให้วุ่นวายสับสน นายอำเภอและสารวัตรใหญ่ออกบัญชาการให้เจ้าหน้าที่ตำรวจ คนงาน เทศบาล และเจ้าหน้าที่หน่วยงานอื่นๆ ตลอดจนประชาชนช่วย
















ป.๔ เล่ม ๒ หน้า ๑๖๐
กันดับเพลิง วีระ มานะ ปิติ และเพชรเห็นเกษตรอำเภอกำลังช่วยผู้ประสบอัคคีภัยขนของ จึงวิ่งเข้าไปช่วย ส่วนมานีกับชูใจยืนดูอยู่ห่างๆ
	เด็กเล็กๆ หลายคนพลัดผู้ปกครอง ร้องไห้กระจองอแงอยู่ ไม่มีผู้ใดสนใจเพราะทุกคนต่างมุ่งหน้าจะช่วยกันดับเพลิงและขนข้าวของ ผู้ประสบภัยหลายคนอุ้มลูกจูงหลานละล้าละลัง ทั้งขนข้าวของทำให้ห่วงหน้าพะวงหลัง มานีมองเห็นสภาพเช่นนั้นก็ให้นึกเวทนาเป็นกำลัง และคิดว่าตนไม่ควรจะดูดาย ควรทำประโยชน์ให้แก่เพื่อนมนุษย์ผู้เดือดร้อน จึงวิ่งออกไปจูงเด็กหญิงเล็กๆ คนหนึ่ง ซึ่งยืนร้องไห้สะอึกสะอื้นอยู่ มาปลอบโยน ชูใจเห็นเช่นนั้นจึงทำบ้าง ทั้งสองช่วยเด็กพลัดหลงผู้ปกครองมารวมกันไว้ได้เจ็ดคน ผู้ประสบภัยคนไหนหอบลูกจูงหลานพะรุงพะรัง มานีก็วิ่งเข้าไปช่วยรับเด็กของเขามาไว้ด้วย ทีแรกผู้ปกครองของเด็กเหล่านั้นไม่ยอม พอเห็นหน้าตาท่าทางของมานีเป็นคนโอบอ้อมอารีมีเมตตา และเห็นเด็กที่มานีช่วยไว้แล้วหลายคนจึงยอมให้มานีช่วย มานีกับชูใจช่วยเด็กๆ ไว้ได้ทั้งหมดถึงสิบเอ็ดคน ที่เล็กมากยังเดินไม่ได้  มานีกับชูใจก็อุ้มไว้คนละคน
	ขณะนั้นลมเปลี่ยนทิศพัดมาทางที่มานีกับชูใจและเด็กๆ ยืนอยู่ เพลิงจึงลุกลามมาตามลม มานีกับชูใจตกใจ ในเวลา














ป.๔ เล่ม ๒ หน้า ๑๖๑
ฉุกละหุกกะทันหันเช่นนี้ ทั้งสองรีบต้อนพวกเด็กๆ หนีไปให้ห่าง ลำพังตัวเองก็เบียดคนแทบไม่ไหวอยู่แล้ว ยังพ่วงเด็กมาด้วยตั้งหลายคนเช่นนี้ มานีกับชูใจยิ่งได้รับความลำบากมากขึ้น แต่ทั้งสองก็พาพวกเด็กๆ ล้มลุกคลุกคลานตามกันออกมาจนได้ พอดีพบครูไพลิน ซึ่งกำลังช่วยผู้ประสบภัยอยู่เช่นกัน มานีกับชูใจดีใจเป็นอันมาก รีบวิ่งไปหาและเล่าเหตุการณ์ให้ฟัง
	ครูไพลินจึงช่วยอุ้มเด็กเล็กๆ คนหนึ่ง แล้วพาพวกเด็กๆ






















ป.๔ เล่ม ๒ หน้า ๑๖๒
ไปที่โรงเรียน พอเข้าไปในบริเวณโรงเรียน ทุกคนก็รู้สึกปลอดภัย ครูไพลินปลอบโยนพวกเด็กๆ จนหายตกใจกลัว
	วีระ มานะ ปิติ และเพชรอยู่ในเหตุการณ์ที่น่าระทึกใจ พวกเขาช่วยขนของ ช่วยส่งถังทราย ถังน้ำดับเพลิง เขาทำทุกอย่างที่สามารถทำได้จนหน้าตาเสื้อผ้าสกปรกมอมแมมไปตามๆ กัน เสียงไม้แตกปะทุดังเปรี๊ยะ เปรี๊ยะ แล้วตึกรามบ้านช่องก็ถล่มลงมาท่ามกลางเปลวไฟที่ลุกโพลงโชติช่วง มีหลายคนได้รับอุบัติเหตุ บางคนตกจากที่สูงขาหัก ต้องรีบส่งโรงพยาบาลเพื่อเข้าเฝือกและรักษาพยาบาล บางคนถูกไม้ฟาดสลบไปก็มี บางพวกขัดใจกันทะเลาะด่าทอแทบจะเข้าแล่เนื้อเถือหนังกัน สภาพเช่นนั้นเป็นสภาพจลาจลวุ่นวาย จนไม่มีใครเชื่อฟังใครเพราะขาดสติสัมปชัญญะ หลายคนเสียอกเสียใจที่ตึกรามบ้านช่องต้องพังพินาศเสียหาย ถึงกับทุ่มทอดตัวลงร้องไห้กลิ้งเกลือกอยู่กับพื้น เป็นที่น่าเวทนายิ่ง อัคคีภัยที่เกิดขึ้นครั้งนี้ทำให้บริษัท ห้างร้านหลายแห่งถึงแก่ล้มละลาย
	ในขณะที่กำลังชุลมุนอยู่นั้น ปิติได้ยินเสียงใครคนหนึ่งร้องขึ้นอย่างเจ็บปวด พอเขาหันไปดูก็เห็นครูใหญ่นอนกลิ้งอยู่กับพื้น ที่ศรีษะมีเลือดไหลโชก ครูกมลกำลังวิ่งเข้าไปประคับประคอง ใกล้ๆ กันนั้นก็มีครูผู้ชายหลายคนกำลังช่วยกันดับไฟอุตลุด ปิติวิ่งเข้าไปช่วยครูกมลอุ้มครูใหญ่ออกไปจากที่เกิดเหตุ














ป.๔ เล่ม ๒ หน้า ๑๖๓
ครูใหญ่สิ้นสติแน่นิ่งไป วีระ มานะและเพชรเห็นเหตุการณ์จึงรีบเข้าไปช่วย เพชรรีบวิ่งไปตามรถของโรงพยาบาล แต่ปรากฏว่ารถทับตะปูยางแบน ยางอะไหล่ก็ไม่มี เจ้าหน้าที่และคนขับรถวิ่งหายางอะไหล่กันจ้าละหวั่น เพชรจึงขอให้นางพยาบาลรีบไปให้การปฐมพยาบาลครูใหญ่อย่างรีบด่วนก่อน
	ชายคนหนึ่งวิ่งไปนำยางอะไหล่และแม่แรงมาเปลี่ยนยางให้ พอรถวิ่งได้ก็รีบนำครูใหญ่และคนที่ได้รับอุบัติเหตุอีกหลายคนไปส่งโรงพยาบาล






















ป.๔ เล่ม ๒ หน้า ๑๖๔
	พวกเด็กๆ จึงย้อนกลับเข้าไปหาเกษตรอำเภออีก เห็นเขาทำงานอย่างไม่คิดชีวิต ผมเผ้ายุ่งเหยิง เสื้อผ้าขะมุกขะมอมและชาดวิ่นจนเห็นแผลถูกไม้ขีดเป็นทางยาวเลือดออกซิบๆ ที่น่องดูท่าทางเขาเหน็ดเหนื่อยจนหอบ เหงื่อเปียกโชกไปทั้งตัว เด็กๆ เห็นเขาทำงานแล้วรู้สึกชื่นชมเป็นอย่างยิ่ง จึงพยายามรวบรวมกำลังเข้าไปช่วยเขาอีก ความร้อนจากไฟทำให้พวกเขาร้อนผ่าวไปทั้งตัว
	ไฟไหม้เกือบสองชั่วโมง ห้องแถวตลาดเก่าถูกไฟไหม้ไปเกือบหมด ความวุ่นวายปั่นป่วนค่อยสงบลง แม้ไฟจะดับแล้วก็ยังมีควันคุกกรุ่น มองเห็นต้นเสาดำเกรียมเป็นตอตะโก พอไฟดับมานะจึงนึกถึงมานีกับชูใจขึ้นมาได้ เขาตกใจแทบสิ้นสติวิ่งวนหาจนกระทั่งทุกคนมาช่วยกันค้นหาแต่ก็ไม่พบ พอดีมานีกับชูใจเห็นไฟดับจึงวิ่งกลับมาที่เกิดเหตุ และพบกับเด็กชายทั้งสี่คนกับเกษตรอำเภอ มานีเล่าเรื่องให้ฟังขณะที่พาคณะไปที่โรงเรียนว่า ตนกับชูใจและครูไพลินดูแลเด็กๆ ที่พลัดพ่อแม่อยู่ที่โรงเรียน อาของชูใจ แม่ของปิติ แม่ของมานี และลุงของวีระมาตามหาพอทราบว่าทุกคนปลอดภัยจึงกลับไป
	เกษตรอำเภอเหน็ดเหนื่อยมาก พอเข้าไปถึงบริเวณโรงเรียนเขาก็เป็นลม พวกเด็กๆ ตกใจร้องเรียกหาครูไพลินพลางช่วยกันอุ้มเกษตรอำเภอเข้าไปที่โรงเรียน ครูไพลินมียาขี้ผึ้ง















ป.๔ เล่ม ๒ หน้า ๑๖๕
และยาหอมติดตัวเสมอ จึงทายาและผายปอดให้ เด็กๆ ช่วยกันนวดเฟ้นตามขาและแขน ครูไพลินให้ปิติไปขอน้ำที่บ้านภารโรงมาละลายยาหอมให้เกษตรอำเภอ และพัดให้เขา เกษตรอำเภอค่อยๆ ดื่มยาหอมเพราะกลัวสำลัก ครู่หนึ่งใบหน้าของเขาค่อยมีสีเลือด ไม่ช้าก็หายเป็นปรกติ เขาหันไปขอบคุณครูไพลิน และขอบใจพวกเด็กๆ
	“พวกผมรักและนับถือคุณอามาก คุณอาก็มีพระคุณต่อพวกผมมาก ถ้าพวกผมทอดทิ้งคุณอาก็เหมือนกับพวกผมเนรคุณ พวกผมไม่ทิ้งคุณอาหรอกครับ” ปิติพูดแล้วเขาก็นึกได้ว่า เกษตรอำเภอกับครูไพลินไม่รู้จักกัน จึงแนะนำให้รู้จักกัน ทั้งสองคนสนทนาปราศรัยต่อกันเป็นอันดี
	ขณะนั้นผู้ปกครองของเด็กๆ ทั้งสิบเอ็ดคนเริ่มทยอยกันเข้ามารับลูกหลานของตน ต่างขอบคุณครูไพลิน มานีและชูใจ บางคนสิ้นเนื้อประดาตัว ร้องไห้ฟูมฟายเข้ามา รำพันว่าพวกเขาไร้ที่อยู่อาศัย ครูไพลินใช้ดุลพินิจว่า ควรจะให้ความช่วยเหลือผู้เคราะห์ร้ายเหล่านี้อย่างไร จึงตัดสินใจให้อาศัยอยู่ที่โรงอาหารซึ่งว่างเปล่าไม่ได้ใช้ระหว่างวันเสาร์และอาทิตย์
	พอดีนายอำเภอและเจ้าหน้าที่หลายคนเข้ามาในโรงเรียนมีผู้ประสบอัคคีภัยหลายรายหอบข้าวของเดินตามเข้ามา นายอำเภอแจ้งว่าได้ไปดูอาการของครูใหญ่ที่โรงพยาบาลแล้ว ครูใหญ่














ป.๔ เล่ม ๒ หน้า ๑๖๖
ปลอดภัย และอนุญาตให้ผู้อพยพเข้ามาอาศัยในโรงเรียนชั่วคราวก่อน นายอำเภอสั่งให้หน่วยบรรเทาสาธารณภัยจัดเตรียมเครื่องอุปโภคบริโภคมาแจกจ่ายช่วยเหลือผู้เคราะห์ร้ายชั่วเวลาประเดี๋ยวเดียว โรงอาหารก็แน่นขนัดไปด้วยผู้ประสบอัคคีภัย มีเจ้าหน้าที่ตำรวจมาคอยดูแลให้ความปลอดภัย ไม่ให้เกิดโจรกรรมหรือความเดือดร้อนวุ่นวายต่างๆ
	เกษตรอำเภอเห็นเจ้าหน้าที่อื่นมาทำงานช่วยเหลือหลายคนเขาจึงพาพวกเด็กๆ อำลาครูไพลินกลับบ้าน ทั้งเจ็ดคนประคองกันเดินโซเซไป แม้ร่างกายเหนื่อยเปลี้ยแทบขาดใจ แต่หัวใจ





















ป.๔ เล่ม ๒ หน้า ๑๖๗
ของทุกคนอิ่มเอิบไปด้วยความรู้สึกภูมิใจที่ได้ช่วยเหลือเพื่อนมนุษย์ผู้เคราะห์ร้ายด้วยความเต็มอกเต็มใจ มิได้หวังสิ่งใดตอบแทนเลย

แบบฝึก
คำ เมื่อใช้กับบุคคลต่างกัน เช่น พระมหากษัตริย์ พระภิกษุสามเณร  ผู้มีตำแหน่งสูงและบุคคลอื่นๆ จะใช้คำอื่นๆที่มีความหมายเหมือนกัน















ป.๔ เล่ม ๒ หน้า ๑๖๘
ประโยคที่มีเนื้อความบอกให้รู้ว่าเพราะสาเหตุเป็นเช่นนั้น จึงได้เกิดผลอย่างนั้นๆ ขึ้นมา คือประโยคที่เป็นเหตุเป็นผลแก่กัน
อ่านและสังเกต
ข้อความที่เป็นเหตุ				ข้อความที่เป็นผล
เกษตรอำเภอกับครูไพลิน
ยังไม่รู้จักกัน					ปิติจึงแนะนำให้รู้จักกัน
ประโยคเหล่านี้มักจะมีคำว่า	จึง	เพราะ..................จึง
ฉะนั้น...........จึง	เพราะฉะนั้น..............จึง  อยู่ด้วย  เช่น
	เกษตรอำเภอมีพระคุณต่อพวกเด็กๆ มาก  เพราะฉะนั้นทุกคนจึงรักและนับถือเขามาก
	เพลิงลุกลามไหม้อย่างรวดเร็ว เพราะตรงนั้นเป็นห้องแถวทำด้วยไม้ค่อนข้างเก่า
	วีระ  มานะและเพชรเห็นเหตุการณ์ จึงรีบเข้าไปช่วย

คำๆ เดียว อาจมีความหมายได้หลายอย่าง และเมื่อมีความหมายต่างกัน ก็จะอยู่ในที่ต่างกันด้วย
อ่านและสังเกต
คำว่า  “โหม”	เด็กๆ เห็นเพลิงโหมไหม้ตลาด












ป.๔ เล่ม ๒ หน้า ๑๖๙
		การเล่นลิเกต้องมีการโหมโรงก่อนเสมอ
		โหมเป็นผักชนิดหนึ่ง บางทีก็เรียกว่าผักขม
คำว่า  “ลาม”	เพลิงลุกลามไหม้อย่างรวดเร็ว
		เราไม่ควรพูดจาลามปามกับผู้อื่น

ข้อความที่เป็นการขอร้องให้คนอื่นทำอย่างหนึ่งอย่างใด มักจะมีคำว่า “กรุณา” หรือ “โปรด”
อ่านและสังเกต
เจ้าหน้าที่ดับเพลิงบอกประชาชนว่า “กรุณาออกไปนอกบริเวณนี้ด้วยครับ”
เด็กๆ ช่วยกันเขียนป้ายประกาศว่า “โปรดร่วมมือกันช่วยเหลือผู้ประสบอัคคีภัย”
นายอำเภอบอกผู้เคราะห์ร้ายว่า “กรุณาไปรวมกันที่โรงเรียนนะครับ”

ประโยคที่ใช้ในเหตุการณ์ต่างกัน จะมีรายละเอียดมากน้อยต่างกัน














ป.๔ เล่ม ๒ หน้า ๑๗๐
	อ่านและสังเกต
	“ไฟไหม้ตลาด” เพชรบอกเพื่อนๆ (บอกในขณะเกิดไฟไหม้)
	“เมื่อวันเสาร์ที่ผ่านมานี้ ตอนบ่าย ๒ โมงกว่าๆ ได้เกิดเพลิงไหม้ขึ้นที่ตลาด มานีก็ไปช่วยเขาด้วย”
	(บอกหลังจากไฟไหม้แล้ว

การเขียนสะกดตัวให้ถูกต้อง จะต้องดูความหมายของคำและเรื่องราวที่เกี่ยวข้องด้วย เช่น
พระใช้ให้ลูกศิษย์ที่เสเพลไปตีกลองเพล
ชาวต่างประเทศที่มาชมวัดคงไม่เข้าใจข้อความที่พระเทศน์
คำบางคำมักเขียนผิดบ่อยๆ จำต้องจดจำให้ดี
ต้องมีสัจธรรม		อย่าทำเผอเรอ
เป็นอาจิณเสมอ		อยากทะเยอทะยาน
นั่งนึกคะนึง		จึงคะเนการณ์
เล่นเกมสนุกสนาน	ท่านจาระไน
ไม้จันทร์	อ่านว่า	ไม้ – จัน
ดวงจันทร์	     ”	ดวง – จัน
นิรันดร์	    	      ”	นิ – รัน











ป.๔ เล่ม ๒ หน้า ๑๗๑
ภูมิศาสตร์	อ่านว่า	พู – มิ – สาด
ประวัติศาสตร์	     ”	ประ – หวัด – ติ – สาด
เวทมนตร์	     ”	เวด – มน
สายสิญจน์	     ”	สาย – สิน
สัญลักษณ์	     ”	สัน – ยะ – ลัก (อะ กึ่งเสียง)
อัปลักษณ์	     ”	อับ – ปะ – ลัก (อะ กึ่งเสียง)
กษัตริย์	     	     ”	กะ – สัด (อะ กึ่งเสียง)
ภาพยนตร์	     ”	พาบ – พะ – ยน	(อะ กึ่งเสียง)



















ป.๔ เล่ม ๒ หน้า ๑๗๒
บทที่ ๓๐
งานกาชาด
	งานประจำปีที่น่าสนใจงานหนึ่งของจังหวัดก็คืองานกาชาด เพราะเป็นงานที่มีความสนุกสนาน และเป็นงานการกุศลทุกอำเภอในจังหวัดจะต้องออกร้านนำสินค้าพื้นเมืองที่ผลิตในอำเภอไปจำหน่ายในราคาย่อมเยา และนำผลงานด้าน






















ป.๔ เล่ม ๒ หน้า ๑๗๓
ศิลปหัตถกรรมไปประกวดกันด้วย นอกจากนี้ต้องคัดเลือกนักกรีฑาไปแข่งขันทั้งประเภทลู่และประเภทลาน รวมทั้งกีฬาพื้นเมือง การแสดงบนเวทีต่างก็ต้องจัดไปทุกคืน ทางอำเภอให้โรงเรียนต่างๆ ส่งผลงานด้านศิลปหัตถกรรมของนักเรียนไปร่วมแสดงทุกโรงเรียน และให้คัดเลือกตัวแทนของโรงเรียนเป็นนักเรียนชายสองคน และนักเรียนหญิงสองคนไปช่วยจำหน่ายสินค้าในร้านด้วย
	ทางโรงเรียนให้นักเรียนทุกชั้นจัดทำสิ่งของต่างๆ เพื่อไปจัดแสดงศิลปหัตถกรรมในงานกาชาด ผู้แทนนักเรียนประชุมกัน มีมติให้นักเรียนหญิงทำดอกไม้ประดิษฐ์ด้วยวัสดุต่างๆ เช่น รังไหม ผ้า กระดาษ ไส้หญ้าปล้อง ขนนก หนัง ทำขนมแห้งบรรจุถุงปลาสติก เช่น กล้วยฉาบ กล้วยกวน มะขามแช่อิ่ม มะขามเคล้าน้ำตาล ข้าวเม่าหมี่ ข้าวตังแผ่น นางเล็ด ทองม้วน หรือขนมอื่นๆ ทำสิ่งของประเภทเย็บปักถักร้อย เช่น ปลอกหมอน ผ้าพันคอ เสื้อหรือของอื่นๆ ส่วนนักเรียนชายให้ทำผลิตภัณฑ์ต่างๆ จากหวาย ไม้ไผ่ ดินเหนียว กก ส่วนการแสดงบนเวทีให้ทุกชั้นส่งหนึ่งรายการ
	ครูกมลให้นักเรียนอภิปรายกันว่าจะจัดทำอะไรบ้าง มานีเสนอความเห็นว่า ควรหาเงินต้นทุนสักก้อนหนึ่งแต่ไม่ใช่วิธีเรี่ยไร อาจจะช่วยกันออกคนละเล็กละน้อย เพื่อเป็นทุนซื้อของมาทำขนม และดอกไม้ไปจำหน่าย เมื่อจำหน่ายได้แล้วจึงเฉลี่ย














ป.๔ เล่ม ๒ หน้า ๑๗๔
ต้นทุนคืนให้ กำไรส่วนหนึ่งสมทบการกุศลกาชาด อีกส่วนหนึ่งเก็บไว้เป็นเงินสวัสดิการห้อง ส่วนการฝีมือประเภทเย็บปักถักร้อยและผลิตภัณฑ์จากวัสดุในท้องถิ่น ให้คัดเลือกขากผลงานที่นักเรียนทำไว้แล้ว และอาจจะทำเพิ่มเติมอีกบ้างเล็กน้อย นักเรียนหลายคนยกมือสนับสนุน ปิติลุกขึ้นอภิปรายว่า ไม่ควรเสียเวลานำเงินทุนไปซื้อวัสดุมาจัดทำเอง ควรซื้อขนมที่แม่ค้าบรรจุถุงไว้สำเร็จแล้ว ราคาที่ซื้อเป็นจำนวนร้อยต้อถูกกว่าราคาขายปลีก อาจจะได้ลดถึงยี่สิบเปอร์เซ็นต์ จำนวนลดนั้นคือกำไรแบ่งช่วยกาชาดได้ บางที่ถ้าเป็นแม่ค้าที่คุ้นเคยกันของเหลือขายไม่หมดกลับมาคืนก็ได้ นักเรียนหลายคนปรบมือเห็นชอบด้วย นอกนั้นก็ไม่มีใครเสนอความคิดอีก จึงมีวิธีปฏิบัติเพียงสองวิธีเท่านั้น ครูกมลจึงให้นักเรียนช่วยกันอภิปรายว่าประเด็นใดที่ปฏิบัติแล้วเป็นผลดีที่สุด
	นักเรียนจับกลุ่มอภิปรายกันอยู่ครู่หนึ่ง ก็มีข้อยุติว่าทั้งสองประเด็นเป็นผลดีก้ำกึ่งกัน จึงปฏิบัติตามทั้งสองประเด็นในบางกรณี คือจะลงมือทำขนมบางอย่าง เพื่อฝึกฝนให้ทุกคนทำเป็น ขนมบางอย่างที่มีวิธีทำยุ่งยาก ก็จะซื้อโดยขอส่วนลดเป็นเปอร์เซ็นต์ และพวกเขาแต่งตั้งกรรมการขึ้น เพื่อดำเนินการจัดทำและจัดซื้อ ตลอดจนคัดเลือกผลงานศิลปหัตถกรรม หรือผลิตขึ้นเพิ่มเติมด้วย ครูกมลเห็นชอบด้วย แล้วอนุญาตให้คณะ














ป.๔ เล่ม ๒ หน้า ๑๗๕
กรรมการดำเนินการได้ตามมติของที่ประชุม
	พอครูกมลออกไปจากห้องเรียน ปิติหันมาค้อมศรีษะล้อเลียนมานีว่า “เธออภิปรายได้เป็นคุ้งเป็นแควเชียวนะมานี ฉันคิดว่าเธอเก็งกำไรมากเกินไป ถ้าพวกเธอลงมือทำเอง ฉันเกรงว่าจะเหน็ดเหนื่อย เวลาก็กระชั้นเข้ามาแล้ว” มานียิ้มอย่างใจเย็น บอกปิติว่า “การลงมือทำอะไรเองนั้นเป็นการได้ฝึกฝน เมื่อถึงคราวจำเป็นก็ทำเองได้ ไม่ต้องคอยซื้อเขาร่ำไป ว่าแต่พอพวกเราทำเสร็จแล้ว ขี้คร้านเธอจะมาขอชิม” จากนั้นพวกนักเรียนก็วางแผนการทำงาน คิดคำนวณต้นทุนและกำไร แบ่งหน้าที่กันทำงานและรับผิดชอบจนเรียบร้อย
	นักเรียนในชั้นของครูกมลทำขนมกล้วยฉาบกับข้าวเม่าหมี่ ลุงของวีระบริจาคกล้วย พ่อของปิติและอาของชูใจบริจาคข้าวเม่า ทำให้ทุ่นค่าใช้จ่ายไปมาก เมื่อทำเสร็จก็บรรจุลงถุงปลาสติกเพื่อขายถุงละ ๑ บาท ผนึกปากถุงให้ปิดสนิท นับจำนวนถุงขนมได้ทั้งหมด ๔๐๐ ถุง แล้วเก็บใส่ปี๊บปิดให้แน่น นักเรียนกลุ่มหนึ่งไปช่วยกันเลือกซื้อขนมทองม้วน ทองหยอดแห้ง ถั่วอบ ขนมกง อย่างละ ๑๐๐ ถุง ราคาที่แม่ค้าขายปลีกถุงละ ๑ บาท แต่แม่ค้าลดให้ ๒๕ เปอร์เซ็นต์ ถ้าของขายไม่หมดก็ให้คืนได้ มานีชักชวนเพื่อนคิดตั้งชื่อขนมต่างๆ ให้มีชื่อแปลกๆ และไพเราะ เพื่อจูงใจให้คนอยากซื้อดังนี้ กล้วยฉาบชนิดหั่นขวาง















ป.๔ เล่ม ๒ หน้า ๑๗๖
เป็นแว้นกลมๆ พอทอดน้ำมันแล้วมีสีเหลืองเหมือนเหรียญทองก็ตั้งชื่อว่า “เหรียญทองชวนลิ้ม” ข้าวเม่าหมี่มีชื่อใหม่ว่า “สาวน้อยเลือกคู่”
	ปิติสงสัยว่าทำไมจึงชื่อนี้ มานีไม่ยอมบอก แต่ปิติคาดคั้นว่าต้องบอกกันให้เป็นกิจจะลักษณะ เผื่อคนอื่นถามจะได้บอกเขาได้ตรงกันทุกคน ดวงแก้วจึงอธิบายว่า ข้าวเม่าหมี่มีส่วนผสมหลายอย่าง ข้าวเม่าเมื่อทอดแล้วเป็นสีขาวพองน่ารัก






















ป.๔ เล่ม ๒ หน้า ๑๗๗
เหมือนสาวน้อย เวลารับประทานคำหนึ่งๆ บางทีจะมีกุ้งแห้งปนไปด้วย ข่าวเม่าหรือสาวน้อยนั้นก็คู่กับกุ้งแห้ง บางคำมีเต้าหู้ปนอยู่ สาวน้อยก็คู่กับเต้าหู้ เพื่อนๆ หลายคนชอบใจที่ตั้งชื่อได้แปลกดี บางคนก็ว่าชื่อค่อนข้างพิลึก ขนมอื่นๆ ก็มีชื่อใหม่ทุกอย่าง คือขนมทองม้วนชื่อ “ม้วนเสื่อนางพระยา” ทองหยอดชื่อ “น้ำค้างทอง” ถั่วอบเนยชื่อ “ถั่วอบโอชา” ขนมกงชื่อ “ล้อรถพระอาทิตย์” ทุกคนพยายามจำชื่อไว้ให้แม่นยำ
	นักเรียนกลุ่มหนึ่งคัดเลือกผลงานศิลปหัตถกรรม ซึ่งพวกเขาทำไว้แล้วอย่างสวยงามได้หลายอย่างมี กระเชอ ข้อง กระบุง แจกัน และเครื่องใช้อีกหลายอย่าง การฝีมือประเภทเย็บปักถักร้อยมี ผ้าพันคอ หมวกเด็ก กระเป๋า ผ้าขนหนูพิมพ์ลาย ผ้าเช็ดหน้า และช่วยกันคิดทำของเพิ่มเติมอีก จึงตกลงกันว่าจะตัดไม้ซางและแขนงไม้ไผ่มาทาแลคเกอร์ให้สวย นักเรียนหญิงทำดอกไม้ด้วยไล้หญ้าปล้อง และขนไก่ย้อมสี เมื่อทำเสร็จทุกอย่างแล้ว ทุกชั้นนำของมารวมกันก็ได้สินค้าเป็นจำนวนมาก ครูใหญ่ให้กรรมการนักเรียนทำบัญชีไว้ให้เรียบร้อยก่อนจะนำส่งอำเภอ
	ระหว่างนั้น พวกนักเรียนก็เตรียมซ้อมการแสดงบนเวที วีระต้องแสดงท่าหนุมานผาดโผนตอนลองดีฤาษีอีก ชูใจกับสมคิดและเพื่อนชายหญิง ๑๐ คนรำเซิ้ง นักเรียนชั้นอื่นๆ ก็จัด















ป.๔ เล่ม ๒ หน้า ๑๗๘
การแสดงได้น่าชมทุกชั้น มานีกับดวงแก้วได้รับคัดเลือกให้ไปขายของประจำร้าน เพราะพูดจาฉะฉานไม่ตะกุกตะกัก กิริยามารยาทก็เรียบร้อยน่ารัก ส่วนปิติได้รับคัดเลือกเป็นหัวหน้าเฝ้าต้นกัลปพฤกษ์หรือสอยดาวซึ่งทางอำเภอจัดทำขึ้น เพราะปิติท่าทางเรียบร้อยไม่เคอะเขิน มีวิธีพูดเชื้อเชิญให้คนเข้าไปอุดหนุนสินค้าในร้านได้ดี ทุกคนตั้งใจทำงานเต็มความสามารถ เพื่อหารายได้ช่วยกาชาด เพราะรู้ว่ากาชาดช่วยทุกคน























ป.๔ เล่ม ๒ หน้า ๑๗๙
แบบฝึก
คำที่มีตัวสะกดไม่ตรงแม่ มักจะอ่านและเขียนผิด วิธีที่จะช่วยให้รู้ว่าตัวสะกดนั้นๆ อยู่ในแม่ใด อาจดูจากแผนภูมิพยัญชนะ ดังนี้
  แม่กก     ก     ข     ฃ     ค     ฅ     ฆ			    ง	แม่กง

                 จ     ฉ     ช     ซ     ฌ				    ญ
                 ฎ     ฏ     ฐ     ฑ     ฒ				    ณ
  แม่กด     ด     ต     ถ     ท     ธ 				    น	แม่กน

   แม่กบ     บ     ป     ผ     ฝ     พ     ฟ     ภ			    ม	แม่กม

          ย            ร     ล          ว          ศ     ษ     ส      ห       ฬ        อ     ฮ
  แม่เกย            แม่กน		  แม่	   แม่กด		       แม่
		  เกอว			       กน

ข้อควรจำ
๑. ตัว ฉ     ฌ     ผ     ฝ     ห     อ     ฮ  	ไม่ใช้เป็นตัวสะกด
๒. ตัว  ฃ    ฃ				ปัจจุบันไม่มีที่ใช้









ป.๔ เล่ม ๒ หน้า ๑๘๐
คำที่มี  ห  นำ  หรืออักษรกลาง  อักษรสูงนำแล้วเสียงเปลี่ยนไปตามตัวนำนั้น จะเป็นคำที่มีพยัญชนะต้นซึ่งอยู่ท้ายแถวของแผนภูมิพยัญชนะ และ ๔ ตัวแรกของแถวที่ ๖ (แถวสุดท้าย)
ตัวสุดท้ายแถวที่	๑	คือ	ง
ตัวสุดท้ายแถวที่	๒	คือ	ญ
ตัวสุดท้ายแถวที่	๓	คือ	ณ (ไม่มีคำที่ใช้ ห นำ)
ตัวสุดท้ายแถวที่	๔	คือ	น
ตัวสุดท้ายแถวที่	๕	คือ	ม
ตัวสุดท้ายแถวที่	๖	คือ	ย	ร	ล	ว
สรุป	พยัญชนะต้นของคำที่ใช้  ห  นำ  หรืออักษรกลาง อักษรสูง  นำ  แล้วออเสียงเหมือนตัวนำนั้นได้แก่   ง   ญ   น   ม   ย   ร   ล   ว  หรือจะใช้วิธีจำง่ายๆ ว่า (งู  ใหญ่  ใน  หมู่  ยักษ์  รัด  ลิง  วัว)

















ป.๔ เล่ม ๒ หน้า ๑๘๑
ฝึกอ่านและสังเกตคำประสมที่มาจากภาษาอื่น
เช่น
บท (บด) – จร (จอน)	=	บทจร		อ่าน	บด – ทะ – จอน
							(อะกึ่งเสียง)
บท (บด) + มาลย์ (มาน)	=	บทมาลย์	   ”	บด – ทะ – มาน
							(อะกึ่งเสียง)
ชล (ชน) = ธาร (ทาน)	=	ชลธาร		   ”	ชน – ละ – ทาน
							(อะกึ่งเสียง)
ผล (ผน) + ไม้		=	ผลไม้		   ”	ผน – ละ – ไม้
							(อะกึ่งเสียง)
คุณ (คุณ) + ภาพ (พาบ)	=	คุณภาพ		   ”	คุน – นะ – พาบ
							(อะกึ่งเสียง)

ฝึกอ่านและสังเกตคำไทยแท้ที่มักออกเสียงตัวสะกดคำหน้าเป็นอะกึ่งเสียง เช่น
ตุ๊กตา		อ่านว่า	ตุ๊ก – กะ – ตา
ตั๊กแตน		   ”	ตั๊ก – กะ – แตน
ชักเย่อ		   ”	ชัก – กะ – เย่อ
จักจั่น		   ”	จัก – กะ – จั่น
จั๊กจี้		   ”	จั๊ก – กะ – จี้







ป.๔ เล่ม ๒ หน้า ๑๘๒
ฝึกอ่านและสังเกตคำที่ออกเสียงพยัญชนะตัวแรกเป็นเสียง  ออ  เอ  หรือโอ  พยัญชนะตัวหลังจะออกเสียงอะกึ่งเสียง เช่น
ทร (อ่านว่า  ทอ – ระ)	ทรชน	ทรมาน
เนร (   ”	      เน – ระ)	เนรมิต	เนรคุณ	เนรเทศ
โทร (  ”       โท – ระ)	โทรศัพท์	โทรเลข

คำที่ไม่ประวิสรรชนีย์ หรือคำที่พยัญชนะตัวหนาไม่มีรูปสระจะอ่านได้สองแบบ ต้องสังเกตและจำคำหลัก คือ จำคำใดคำหนึ่งไว้สำหรับเทียบ
เสียง   ออ – อะ	ทรมาน	อรไท	มรณา
เสียง   อะ – อะ	ธนบัตร	พลศึกษา 	กรณี
		มกราคม	กรกฎาคม	คมนาคม

การใช้คำพูดให้เหมาะสมกับบุคคลและสถานที่เราควรพิจารณาและเลือกใช้ให้ถูกต้อง เช่น
แดงร้องเอะอ่ะว่า “เฮ้ย เองมาเหยียบตีนข้าทำไม”
ดำรีบตอบว่า  “ข้าไม่ได้ตั้งใจโว้ย ขอโทษที”












ป.๔ เล่ม ๒ หน้า ๑๘๓
ครูได้ยินเสียงเอะอะจึงถามแดงและดำว่าเกิดอะไรขึ้น
แดง	“ดำมาเหยียบเท้าผมครับ”
ดำ	“ผมไม่ได้ตั้งใจครับ ผมขอโทษเขาแล้ว”
ครู	“ดีแล้ว เมื่อทำผิดก็ต้องขอโทษ ดำทำถูกแล้ว และแดงก็ต้องให้อภัยเพื่อนเพราะเพื่อนไม่ได้
	ตั้งใจ”
แดง	“ครับ ผมไม่โกรธดำหรอกครับ ที่ผมส่งเสียงดังเพราะตกใจเท่านั้นเองครับ”
ครู	“แต่เธอทั้งสองคนควรจะใช้คำพูดที่สุภาพต่อกันด้วยนะ”




















ป.๔ เล่ม ๒ หน้า ๑๘๔
บัญชีคำประพันธ์
บทที่  ๑๘	จากพระราชนิพนธ์เรื่อง	สังข์ทอง ของรัชกาลที่ ๒
บทที่ ๑๙		จากคำประพันธ์ของนางรัชนี  ศรีไพรวรรณ
บทที่ ๒๑	นิทานขำขันเรื่อง ตาเหลวตกปลาไหล ดัดแปลงจากหนังสือคติชาวบ้านของ
		นางกุหลาบ  มัลลิกะมาส
บทที่ ๒๒	เพลงพวงมาลัย ของนางรัชนี  ศรีไพรวรรณ
บทที่ ๒๓	จากคำประพันธ์ของนางรัชนี  ศรีไพรวรรณ
บทที่ ๒๖	จากพระราชนิพนธ์ เรื่อง รามเกียรติ์ ของรัชกาลที่ ๑


















ป.๔ เล่ม ๒ หน้า ๑๘๕
คำชี้แจงการใช้ประมวลคำใหม่
ครูไม่จำเป็นต้องอธิบายความหมายของคำทุกคำให้นักเรียนทราบ คำใดที่นักเรียนรู้ความหมายแล้วไม่ต้องอธิบาย
ความหมายของคำที่ให้ไว้นี้ พยายามเลือกใช้คำอธิบายสั้นๆ ง่ายๆ ถ้านักเรียนยังไม่เข้าใจ ครูควรอธิบายเพิ่มเติม และยกตัวอย่างให้เห็นจนนักเรียนเข้าใจ
ถ้าจะอธิบายความหมายของคำใดให้แก่นักเรียน  ควรถามนักเรียนว่า นักเรียนคนใดรู้ความหมายของคำนั้นๆ แล้ว ถ้ามีนักเรียนบางคนรู้ ก็ให้นักเรียนคนนั้นเป็นผู้อธิบาย โดยครูคอยเพิ่มเติมให้
คำบางคำนักเรียนอาจไม่เข้าใจความหมายที่ให้ไว้ หรือที่ครูอธิบายเพิ่มเติม ควรหาของจริงหรือหาภาพ หรือวาดภาพให้นักเรียนดู


















ป.๔ เล่ม ๒ หน้า ๑๘๖
ก
กง				ส่วนหนึ่งของวงล้อ ในที่นี้เป็นชื่อขนมชนิดหนึ่งมีลักษะคล้าย
				วงล้อ
กบฏ (กะ – บด)			การกระทำที่แสดงความคอโกง
กรณีย์ (กะ – ระ – นี)		สิ่งที่ควรทำ
กรรณ (กัน)			หู
กรรมการ (กำ – มะ – กาน)	คณะหรือกลุ่มคนที่ร่วมกันทำงานอย่างใดอย่างหนึ่ง
กระจองอแง			เสียงที่ก่อให้เกิดความรำคาญ เช่นเสียงเด็กร้อง
กระจ้อยร่อย			ขนาดเล็ก
กระชอน			ภาชนะสานด้วยไม้ไผ่สำหรับกรองอาหาร
กระชัง				เครื่องสำหรับขังปลาทำด้วยไม้ไผ่
กระเชอ				ภาชนะปากกว้าง ทรงกลม สานด้วยไม้ไผ่ ใช่ใส่ของ
กระเช้า				ภาชนะสานมีหูหิ้ว
กระเซ้าเย้าแหย่			หยอกล้อ
กระดังงา			ชื่อต้นไม้ มีหลายชนิด ดอกมีกลิ่นหอม
กระดาก				ละอายใจตนเอง
กระดาษทราย			กระดาษที่ด้านหนึ่งขรุขระ ใช้ขัดแต่งผิวไม้
กระเดื่อง			ใช้คู่กับคำว่า “กระด้าง” หมายถึง แข็ง ไม่อ่อนน้อม
กระติบ				ภาชนะรูปทรงกระบอก สานด้วยไม้ไผ่ สำหรับใส่ข้าวเหนียวนึ่ง
กระตุก				ชักหรือดึงเข้ามาโดยเร็ว
กระท้อน			ผลไม้ชนิดหนึ่งเนื้อนุ่มเป็นปุย รสเปรี้ยวอมหวาน
กระท่อนกระแท่น		ไม่ครบถ้วน
กระบวย			ภาชนะทำด้วยกะลา มีด้ามสำหรับถือ ใช้ตักน้ำ
กระบอก			ไม้ไผ่ที่ตัดเป็นท่อน
กระบี่				มีดดาบชนิดหนึ่ง ในที่นี้หมายถึงลิง

ป.๔ เล่ม ๒ หน้า ๑๘๗
กระเบื้อง				ของที่ทำด้วยดินเผา
กระเพาะ				อวัยวะภายในของคนหรือสัตว์ มีลักษณะเป็นถุง
					สำหรับเก็บอาหาร
กระสัน					รัด แน่น
กราฟ (กร๊าบ)				เส้นใช้แทนจำนวน
กริ่ม					ทำท่าดีใจ
กลบ					ปิดไว้ด้วยดินหรือของหนัก
กลมกลึง				กลมและเกลี้ยง
กล้วยบวชชี				อาหารหวานชนิดหนึ่ง ทำด้วยกล้วยต้มกับกะทิ
กล้องยา					ที่ใส่ยาเส้นสำหรับจุดสูบ
กลอยใจ					ผู้ร่วมคิด
กล้ามเนื้อ				เนื้อในร่างกายที่รวมกันเป็นก้อนๆ
กล่าวหา					พูดให้ร้าย
กล้ำกราย				เข้าไปปะปน
กวี					ผู้แต่งบทประพันธ์ประเภทร้อยกรองที่มีชื่อเสียง
กษัตราธิราช (กะ- สัด – ตรา – ทิ – ราด)	พระเจ้าแผ่นดิน
กษาปณ์ (กะ – สาบ)			เงินเหรียญ
ก่องข้าว					ภาชนะใส่ข้าวเหนียวชนิดหนึ่งมีขาสี่แฉก
กะทันหัน				รวดเร็วอย่างไม่คาดคิด
กะลา					ส่วนแข็งที่หุ้มเนื้อมะพร้าว
กัลปพฤกษ์ (กัน – ละ – ปะ – พรึก)	ชื่อต้นไม้ชนิดหนึ่งหรือกิ่งไม้ที่ใช้แขวนฉลากในงานรื่น
					เริงต่างๆ
กาชาด					รูปกากบาทสีแดงบนพื้นสีขาว ในที่นี้หมายถึง
					หน่วยงานการกุศลที่ทำงานเกี่ยวกับการพยาบาล และ
					บรรเทาทุกข์

ป.๔ เล่ม ๒ หน้า ๑๘๘
กาจ				เก่ง
การฝีมือ				งานที่ทำด้วยมือ
การพนัน			การเล่นเพื่อเอาเงินหรือทรัพย์สิน
การณ์				สิ่งที่เกิดขึ้น
การุณย์				มีความเห็นใจ
กาลกิณี (กา – ละ – กิ – นี)	สิ่งที่นำความชั่วร้ายมาให้
ก้ำกึ่ง				เกือบเท่าๆ กัน
กำบัง				หลบซ่อน
กำเริบ				ได้ใจมากขึ้น
กำไล				ห่วงใส่ข้อมือหรือข้อเท้าเป็นเครื่องประดับ
กิจจะลักษณะ			อย่างจริงจัง
กิ๊บ				เครื่องหนีบผม
กิ่ว				คอด
กีบ				เล็บเท้าของสัตว์บางชนิด เช่น วัว ควาย
กู่				เสียงเรียกดังและยาว
เก้ๆ กังๆ				ไม่คล่องแคล่ว
เก็ง				คาดหมาย
เกม				การเล่น
เกร็ง				ทำกล้ามเนื้อให้แข็ง
เกร็ด				ส่วนปลีกย่อย
เกล้า				หัว ศรีษะ
เกลื่อนกล่น			มากมาย
เกศ				ศรีษะ
เกศี				ศรีษะ  เส้นผม
เกือก				รองเท้า
แกลบ				ชื่อม้าที่มีขนาดเล็ก เรียกว่า ม้าแกลบ
ป.๔ เล่ม ๒ หน้า ๑๘๙
โกกิล (โก – กิ – ละ)		นกดุเหว่า
โกรก				ลมพัดผ่านตลอดเวลา
ข
ขนมปัง				อาหารทำจากแป้งอบให้สุก
ขนัด (ขะ – หนัด)		กลุ่ม  หมู่
ขมับ (ขะ – หมับ)		บริเวณระหว่างตากับหู
ขมา (ขะ – มา)			ขอโทษ
ขยะแขยง			รู้สึกเกลียด
ขยิบ (ขะ – หยิบ)		กระพริบตา
ขยุกขยิก			ไม่อยู่นิ่ง
ขรม (ขะ – หรม)			เสียงเอ็ดอึง
ขรรค์				มีดดาบมีคมสองข้าง
ขลับ				เกลี้ยงเป็นเงา
ขลุกขลัก			ไม่ราบรื่น ไม่สะดวก
ขลุ่ย				เครื่องดนตรีประเภทเป่าทำด้วยไม้ไผ่
ข่วน				อาการที่ใช้เล็บขูด
ข้อง				ภาชนะตาถี่ๆ สานด้วยไม้ไผ่สำหรับใส่ปลา
ขะมุกขะมอม			มอมแมมเปรอะเปื้อน
ข้างขึ้น				ระยะเวลาที่เห็นเดือนหงายจนกระทั่งเต็มดวง
ข้าราชบริพาร (ข้า – ราด – ชะ – 	ข้าราชการผู้ติดตามพระเจ้าแผ่นดิน
		บอ – ริ – พาน)
ข้าวตัง				ข้าวสุกที่ติดเป็นแผ่นเกรียมอยู่ก้นหม้อ
ขาหยั่ง				ไม้สำหรับตั้งหรือห้อยสิ่งของ
ข้าวเม่า				อาหารชนิดหนึ่ง ทำจากข้าวเปลือกที่ยังไม่แก่จัด
ขี้ขลาดตาขาว			ไม่กล้า

ป.๔ เล่ม ๒ หน้า ๑๙๐
ขี้ริ้ว				ไม่สวย
ขี้เหร่				ไม่สวย
ขึ้ง				โกรธเคือง
เข็มกลัด				เข็มที่ใช้เย็บติดเสื้อผ้า ใช้เป็นเครื่องประดับก็ได้
เขรอะ				เปื้อน
เขื่อง				ค่อนข้างใหญ่
แข็งใจ				อดทนไม่ทำตามใจตัวเอง
แขนง (ขะ – แหนง)		กิ่งไม้เล็กๆ
โขก				เคาะหรือสับลงมา
โขยง (ขะ – โหยง)		ฝูงหรือกลุ่มใหญ่
ไข่มุก				วัตถุที่ได้จากหอยมุก
ค
คม				ส่วนที่บางของวัตถุและทำให้เกิดบาดแผลได้
ครอก				ฝูงลูกสัตว์ที่เกิดคราวเดียวกัน
ครั่นคร้าว			เกรงกลัว
คร่า				ดึงลากโดยแรง
คร่ำคร่า				เก่ามาก
คร่ำเคร่ง			มีใจจดจ่อหรือหมกมุ่น
ครุ				ภาชนะใส่น้ำสานด้วยไม้ไผ่ ทาผิวด้วยชันปนน้ำมันยาง
ครูด				ถูไปโดยแรง
ครูบา				พระภิกษุชั้นผู้ใหญ่
คลาย				ขยายออก  ผ่อนลง  คลี่ออก
ควาญ				คนเลี้ยงและบังคับช้าง
ค่อม				หลังงอ
ค้อม				ก้มหลังลง  น้อมลง

ป.๔ เล่ม ๒ หน้า ๑๙๑
	คะนึง			คิดถึง
	คะเน			คาดคิด  ประมาณ  คาดไว้
	ค้าคั้น			บังคับเอา
	คำนวณ			คิดหาผลที่จะได้รับ
	คำแหง			แข็งแรง
	คีบ			จับให้อยู่ด้วยเครื่องมือปลายสองแฉก
	คืบ			ระยะความยาวจากปลายนิ้วกลางถึงปลายนิ้วหัวแม่มือเมื่อกางผ่ามือออก
				เต็มที่
คุ			มีความร้อนอยู่ภายใน
คุกเข่า			ย่อเข่าลงจนติดพื้น
คุ้ง			ส่วนโค้งของฝั่งน้ำ มักใช้พูดว่าเป็นคุ้งเป็นแคว หมายถึง พูดมากและอ้อม
			ค้อม
เคร่งครัด		จริงจัง เข้มงวดไม่ผ่อนปรน
เครื่องเขิน		เครื่องใช้สานด้วยไม้ไผ่ทาผิวด้วยน้ำยางไม้ชนิดหนึ่ง
เครื่องดื่ม		ของเหลวที่ใช้ดื่ม เช่น น้ำผลไม้
เคล้า			เอาปนกัน
เคลือบ			ทาผิวให้เป็นมัน
เคอะเขิน		ไม่คล่องแคล่ว
แคน			เครื่องดนตรีประเภทเป่าชนิดหนึ่ง
แคว			ลำน้ำที่แยกออกไป
โค่น			ทำให้ล้มลง
ง
ง่อย			แขนขาพิการเคลื่อนไหวไม่ได้
งับ			กัด คาบ
เงื่องหงอย		ช้าๆ เฉี่อยชา ไม่กระฉับกระเฉง
แง่			เหลี่ยม มุม ค้าน
ป.๔ เล่ม ๒ หน้า ๑๙๒
แง้ม				เปิดออกทีละน้อย
โง่เขลา				ไม่ฉลาด
จ
จรวด (จะ – หรวด)		พาหนะรูปร่างเพรียว พุ่งไปในอากาศด้วยแรงขับเคลื่อนในตัวเอง
จรัส (จะ – หรัด)			แจ่มแจ้ง รุ่งเรือง สว่าง
จริต (จะ – หริด)			กิริยา ความประพฤติ
จลาจล				ปั่นป่วนและวุ่นวายอย่างมาก
จ่อ				ยื่นเข้าไปใกล้ๆ
จอก				ภาชนะใบเล็กๆ ไม่มีหูหรือด้าม ใช้ตักน้ำ
จังฑาล				ต่ำช้า ชั่วช้า (ที่ถูกคือ จัณฑาล แต่ในที่นี้ใช้จังฑาล เพื่อให้เสียง
				คล้องจองกับคำว่า “สังข์”)
จัญไร				ชั่วร้าย เลวทราม
จั่น				เครื่อกดักสัตว์คล้ายเกรง
จันทรคราส (จัน – ทระ – คราด)	การเกิดเงามืดบนดวงจันทร์
จาระไน				พูดอธิบายอย่างละเอียด
จ้าละหวั่น			วุ่นวาย
จำเริญ				รุ่งเรือง  ก้าวหน้า  สมบูรณ์
จำเลย				ผู้ถูกฟ้องในคดีที่ศาล ในที่นี้หมายถึงผู้ถูกกล่าวหาว่าทำความผิด
จำหน่าย				จ่าย ขาย
จิ่งจก				สัตว์เลื้อยคลานสี่เท้าขนาดเล็ก ตัวแบน เท้าเหนียวไต่ตามเพดาน
				หรือข้างฝา
จีรัง				ทนทาน ยั่งยืน
จูบ				สูดหรือดมด้วยความรักใคร่
เจ้าอาวาส			พระผู้เป็นหัวหน้าของวัด


ป.๔ เล่ม ๒ หน้า ๑๙๓
เจื่อน			กระดากหรืออาย
โจทก์			ผู้ฟ้องร้องในคดีที่ศาล
โจทย์			ข้อปัญหาหรือคำถามในการคิดเลข
โจรกรรม (โจ – ระ – กำ)	การลักทรัพย์ ขโมย ปล้น
ฉ
ฉกาจ			เก่งกาจ ดุร้าย
ฉลุ			สลักให้ทะลุ
ฉาง			โรงเก็บข้าวหรือพืชผลอย่างอื่น
ฉาน			สว่าง ในที่นี้หมายถึง เชี่ยวชาญ ชำนาญ
ฉาบ			ทาหรือเคลือบผิว
ฉาวฉาน			เกรียวกราว มากมาย
ฉุกละหุก		กะทันหัน สับสน วุ่นวาย
ฉู่ฉี่			แกงคั่วอย่างหนึ่งมีน้ำแกงข้น
เฉลย			บอกคำตอบ
เฉลียง			ระเบียง
แฉลบ			ไม่ไปโดยตรง
โฉมตรู			รูปงาม
ช
ชนก			พ่อ
ชนนี (ชน – นะ – นี หรือ	แม่
           ชะ – นะ – นี)
ชลธาร (ชน – ละ – ทาน)	ลำน้ำ
ชโลม			ลูบไล้ให้เปียกชุ่ม ทำให้เปียกชุ่ม
ชวด			ไม่ได้ดังหวัง
ชะ			ล้าง
ชะแง้			แหงนหน้าดู
ป.๔ เล่ม ๒ หน้า ๑๙๔
ชะรอย				บางที
ชะอม				ต้นไม้ชนิดหนึ่งมีหนาม ใบมีกลิ่นแรง ใช้รับประทานเป็นผัก
ชัฏ				ป่าทึบ
ชาวเขา				ผู้คนเผ่าต่างๆ ที่อาศัยอยู่บนภูเขาสูง
ชำเหละ				แล่ เชือด
ชู้สาว				ความสัมพันธ์ด้านความรักระหว่างหญิงชาย
เชยชม				แสดงความรักใคร่
เชลแลก (เช็น – แล็ก)		น้ำยาทาเคลือบไม้เพื่อให้ผิวเป็นมัน
เชาวน์				ความคิดที่รวดเร็ว เฉียบแหลม
เชี่ยนหมาก			ภาชนะสำหรับใส่หมากพลู
เชื้อ				พันธุ์  ตระกูล
แช่อิ่ม				ผลไม้ที่แช่น้ำตาลเชื่อม
โชติ (โชด)			สว่างไสว
ซ
ซาก				ร่างที่ทรุดโทรมหรือตายแล้ว
ซีก				ส่วนที่แบ่งออก
ซู่				อาการตั้งชันของขน
เซิ้ง				การฟ้อนรำอย่างหนึ่ง
แซ่ซ้อง				เสียงดังอึกทึก
โซม				เปียกโชก
ไซ				เครื่องดักสัตว์น้ำ สานด้วยไม้ไผ่ตาถี่ๆ
ฌ
ฌาน				การทำจิตใจให้แน่วแน่
ฎ
ฎีกา				คำร้อง การร้องทุกข์ บอก อธิบาย

ป.๔ เล่ม ๒ หน้า ๑๙๕
ณ
ณ				ที่
ด
ด้อม				แอบย่องเข้าไป
ดอย				ยอดเขา
ด่าง				เป็นดวงจุดขาวๆ แตกต่างจากสีพื้นเดิม
ดาน				ดินที่แข็งอยู่ชั้นล่างของผิวโลก
ดำริ (ดำ – หริ)			คิด
ดุลพินิจ (ดุน – พิ – นิด)		การคิดพิจารณาเห็นสมควร
แด่น				ขนด่างเป็นเป็นดวงที่หน้าของสัตว์
โด่ง				สูงขึ้น
ต
ตกกระ				ผิวหนังที่เป็นจุดสีน้ำตาล
ต้นคอ				บริเวณที่คอต่อกับลำตัว
ต้นแค				ต้นไม้ชนิดหนึ่งมีฝักคล้ายถั่ว
ต้นป้านศรนารายณ์		ต้นไม้พุ่มชนิดหนึ่ง ใบหนา ปลายใบแหลม
ต้นโพ				ต้นไม้ยืนต้นชนิดหนึ่ง ต้นสูงใหญ่ ใบดกหนา
ต้นมะรุม			ต้นไม้ยืนต้นชนิดหนึ่ง มีฝักใช้รับประทานได้
ต้นยาง				ต้นไม้ยืนต้นขนาดใหญ่ มียางใช้ทำสิ่งต่างๆ เช่น ยางรถ ยางลบ
ตบะ				การบำเพ็ญเพียรเพื่อให้กิเลสบางเบา (ในกลอนใช้ ตะบะ)
ตรึกตรอง			คิดอย่างพิจารณา
ตลบตะแลง			ไม่ซื่อตรง กลับไปกลับมา
ตลับ (ตะ – หลับ)		กล่องนาดเล็ก
ตอ				โคนของต้นไม้ที่ตัดลำต้นออกแล้ว


ป.๔ เล่ม ๒ หน้า ๑๙๖
ตะกละ			เห็นแก่กิน
ตะกุกตะกัก		พูดไม่ติดต่อกัน
ตะกุยตะกาย		เอามือหรือเท้าหน้าคุ้ยหรือข่วน
ตะแกรง			เครื่องกรองหรือร่อน
ตะโก			ต้นไม้ยืนต้นชนิดหนึ่ง มีเปลือกสีดำ
ตะครั่นตะครอ		ปวดเมื่อยตามตัวเป็นอาการของการเริ่มเป็นไข้
ตะคุ่ม			เห็นไม่ชัด
ตะแคง			เอียง
ตะบึง			ตรงไป มุ่งไป
ตะแบก			ต้นไม้ยืนต้นชนิดหนึ่ง มีดอกสีม่วง
ตะพาบน้ำ		สัตว์เลื้อยคลานชนิดหนึ่งตัวคล้ายเต่า อาศัยอยู่ในน้ำ
ตะโพก			อวัยวะที่อยู่ด้านหลังระหว่างเอวและต้นขา
ตะลึงพรึงเพริด		ดูจนลืมตัว
ตะลุมบอน		รบหรือต่อสู้กันถึงประชิดตัว
ต่างหู			ตุ้มหู หรือเครื่องประดับหู
ตำนาน			เรื่องราวที่เล่าสืบต่อมา ส่วนมากมักจะเกี่ยวกับวัตถุ สถานที่
ตึก			เรือนที่ก่อสร้างด้วยอิฐ ปูน หรือหิน
เต้าหู้			อาหารชนิดหนึ่งทำจากแป้งถั่วเหลือง
ถ
ถล่ม			ทรุดลงหรือยุบลงจนเป็นหลุมเป็นบ่
ถลัน			ผลุนผลันไป
ถลา			เซไป
ถ่วง			ทำให้หนัก ทำให้ช้าลง ทำให้จม
ถวิล			คิดถึง
ถ่อ			ทำให้เรือเคลื่อนที่โดยใช้ไม้ค้ำ

ป.๔ เล่ม ๒ หน้า ๑๙๗
ถ้อยคำ				คำพูด
เถระ				พระผู้ใหญ่
เถือ				เชือดแรงๆ ด้วยมือ หรือของมีคม
ไถ่				ในที่นี้หมายถึงรู้ตัวว่าทำความชั่วจึงทำความดีเพื่อเป็นการ
				ทดแทน
ท
ทแยง				เฉียงหรือเฉ
ทรยศ (ทอ – ระ – ยด)		คิดหรือการทำร้ายต่อผู้มีพระคุณ
ทรมาน (ทอ – ระ – มาน)		ทำให้ได้รับความทุกข์
ทรหด (ทอ – ระ – หด)		อดทน ต่อสู้ไม่ท้อถอย
ท้วง				ออกความเห็นคัดค้าน
ท้อ				ผลไม้ชนิดหนึ่ง
ทองม้วน			ขนมชนิดหนึ่งทำจากแป้งและไข่
ทะนง				ถือตัวว่าเก่งหรือดี
ทะมึน				ดำมืดและสูงใหญ่
ทานกร (ทา – นะ – กอน)		ไม้เท้า (ปัจจุบันใช้ธารพระกร)
ทารกรรม (ทา – ระ – กรรม)	การกระทำที่โหดร้าย (ปัจจุบันใช้ทารุณกรรม)
ทิฐิ (ทิด – ถิ)			ความเห็น ดื้อดึงในความเห็น
ทิพา				วัน
ทิ่ม				แทง
ทึ้ง				ดึงแรงๆ
ทึบ				ไม่โปร่งแสง แน่น
ทุบ				ตีลงไป
ทุรศ				น่าสมเพช  น่าสงสาร
ทุเลา				ดีขึ้น ค่อยยังชั่ว ลดลง
ทูน				เอาของวางบนศรีษะ
ป.๔ เล่ม ๒ หน้า ๑๙๘
เท็จ				ไม่จริง
เทพนม (เทบ – พะ – นม)		ไม้ดอก ลำต้นเป็นพุ่มเตี้ย ดอกสีม่วงชมพู มีห้ากลีบ กลีบล่างสอง
				กลีบติดกัน บางแห่งเรียกพนมเทียน
เทวา				เทวดา
เทศ				ต่างประเทศหรือไม่ใช่ไทย
เทศบาล (เทด – สะ – บาน)	การปกครองท้องถิ่นแบบหนึ่ง ใช้กับชุมชนที่มีคนอยู่หนาแน่น
โทรศัพท์ (ดท – ระ – สับ)		เครื่องมือติดต่อสื่อสารด้านการพูดสำหรับผู้ที่อยู่ใกลกัน
โทสะ				ความโกรธ
ธ
ธนาณัติ (ทะ – นา – นัด)		การฝากส่งเงินวิธีหนึ่งทางไปรษณีย์
ธนู				อาวุธชนิดหนึ่งมีคันโค้งยาว และมีสายสำหรับส่งลูกดอก
ธรรมาสน์ (ทำ – มาด)		ที่สำหรับภิกษุนั่งเทศน์
ธาตรี				แผ่นดิน
ธาตุ (ทาด)			ต้นกำเนิด ในที่นี้ คือยาแก้อาการท้องไม่ปรกติเกี่ยวกับระบบการ
				ย่อยอาหาร
น
นกกระจอก			นกชนิดหนึ่งขนาดเล็กส่งเสียงร้องจ๊อกๆ อยู่เป็นหมู่
นกกิ้งโครง			นกชนิดหนึ่งตัวขนาดนกเอี้ยง (คลิ้งโคลงก็เรียก)
นกเค้าแมว			นกชนิดหนึ่งหากินในเวลากลางคืน
นกแสก				นกเค้าแมวชนิดหนึ่ง
นงคราญ			ผู้หญิง นางงาม
นมัสการ (นะ – มัด – สะ – กาน)	เคารพ  ไหว้ (ใช้กับพระ)




ป.๔ เล่ม ๒ หน้า ๑๙๙
น่อง				ส่วนที่อยู่ด้านหลังของแข้ง
นักธุรกิจ			ผู้ประกอบกิจการงาน
นักวิทยาศาสตร์			ผู้ที่ศึกษาค้นคว้า และปฏิบัติทางวิทยาศาสตร์
นางเล็ด				ขนมชนิดหนึ่ง ทำด้วยข้าวสุก ทอดเป็นแผ่นกลม
น้ำค้าง				หยดน้ำที่เกิดจากการกลั่นตัวของไอน้ำในอากาศเกิดในเวลา
				กลางคืนและเช้ามืด
น้ำมันยาง			น้ำมันที่ได้จากต้นยาง
น้ำอบ				น้ำหอม
นิจ				เสมอๆ
นิรันดร์ (นิรัน)			คลอดไป บางครั้งใช้ นิรันดร (อ่านว่า นิ – รัน – ดอน)
นิเวศน์				ที่อยู่ วัง
เนตร				ดวงตา
เนย				ไขมันที่ทำจากน้ำนมสัตว์
เนรคุณ (เน – ระ – คุน)		ไม่ตอบแทนบุญคุณ ไม่รู้คุณ
เนรมิต (เน – ระ – มิด)		ทำให้มีขึ้นหรือเกิดขึ้นอย่างดีและรวดเร็ว
โน้ม				ดึงลงมา
ไนลอน (ไน – ลอน)		สารสังเคราะห์ใช้ทำสิ่งของต่างๆ
บ
บทจร (บด – ทะ – จอน)		เดินไป
บทบาท 				ทำท่าทาง
บทมาลย์ (บด – ทะ – มาน)	เท้าของผู้มีบุญ
บ่ม				อบรม ส่งสอนให้เป็นคนดี
บรรณศาลา (บัน – นะ – สา – ลา)	ที่พักของฤาษี
บรรณารักษ์			ผู้ดูแลและให้ยืมหนังสือในห้องสมุด
บริบูรณ์				เติมที่
บริโภค				กิน
ป.๔ เล่ม ๒ หน้า ๒๐๐
บริษัท				กลุ่มคนที่รวมกันค้าขาย
บังเกิด				เกิดขึ้น
บังเหียน				เหล็กสำหรับผ่าปากม้า มีสายเชือกโยงสำหรับบังคับม้า
บัญญัติ (บัน – หยัด)		กำหนด ข้อบังคับ
บัณฑิต (บัน – ดิด)		ผู้มีปัญญา
บัดดล				ทันใดนั้น
บั่น				ตัด
บัลลังก์				แท่นที่นั่ง
บาดทะยัก			เชื้อโรคชนิดหนึ่งที่เข้าทางบาดแผล
บาดาล				ใต้พื้นดิน
บิ				ทำให้แตกออกด้วยมือ
บิตุรงค์				บิดา พ่อ
บุคคล				คน
บุญญาธิการ			คุณงามความดีอันยิ่งใหญ่
บุปผา				ดอกไม้
บุพการี (บุบ – พะ – กา – รี)	พ่อแม่หรือผู้ที่ทำหน้าที่อุปการะมาก่อน
บูรณะ (บู – ระ – นะ)		ซ่อมแซม
เบ็ดเตล็ด (เบ็ด – ตะ – เหล็ด)	เล็กๆ น้อยๆ หรือทั่วไป
เบะ				แบะออกและไม่ตรง
เบาะแส				ร่องรอย
แบบอย่าง			ตัวอย่างที่ดี
แบะ				แยกออกหรือแตกออก
โบย				เฆี่ยนตี
ป
ปฏิกูล (ปะ- ติ – กูน)		น่าเกลียด สิ่งสกปรก
ปฏิปักษ์ (ปะ – ติ – ปัก)		ฝ่ายตรงกันข้าม ศัตรู
ป.๔ เล่ม ๒ หน้า ๒๐๑
ปฏิมากร (ปะ – ติ – มา – กอน)	รูปปั้น
ปฏิสังขรณ์ (ปะ – ติ – สัง – ขอน)	ซ่อมแซม
ประจาน			ประกาศความชั่ว
ประดา				ทั้งหมด เต็มที่
ประดู่				ต้นไม้ยืนต้นชนิดหนึ่งมีแก่นสีแดง ดอกเป็นช่อสีเหลือง
ประเด็น				ข้อความสำคัญ
ประเทือง			ทำให้ดีขึ้น รุ่งเรือง
ประภัสสร (ประ – พัด – สอน)	สีเลื่อมๆ พรายๆ
ประมุข				หัวหน้า
ประเมิน				คาดคะเน
ประโยค (ประ – โหยก)		ข้อความที่ได้ความบริบูรณ์
ประวัติศาสตร์ (ประ – หวัด – 	วิชาที่ว่าด้วยเหตุการณ์ที่เป็นมา
		ติ – สาด)
ประสบ				ได้รับ
ประสาท			เส้นที่ให้ความรู้สึกในร่างกาย
ประหวั่น			นึกกลัว
ปราโมทย์			ความปลื้มใจ
ปรารภ (ปรา – รบ)		กล่าวถึง
ปรี่				ตรงเข้าไปหา
ปลอก				เครื่องสวมสำหรับหุ้มภายนอกสิ่งของต่างๆ
ปล้อง				ส่วนที่อยู่ระหว่างข้อทั้งสองของไม้ไผ่
ปลาวาฬ			สัตว์น้ำขนาดใหญ่มาก เลี้ยงลูกด้วยน้ำนม รูปร่างคล้ายปลา
ปลาไหล				ปลาชนิดหนึ่งตัวกลมยาวคล้ายงู
ปลิง				สัตว์น้ำชนิดหนึ่ง ตัวยืดได้ ชอบดูดเลือด
ปลิด				ทำให้หลุดจากที่

ป.๔ เล่ม ๒ หน้า ๒๐๒
ปลิ้นปล้อน				หลอกลวง
ปลีก					ส่วนย่อย
ปวง					ทั้งหมด
ป่วน					วุ่นวาย สับสน (ปั่นป่วย = วุ่นวาย)
ป้วนเปี้ยน				วนเวียนอยู่
ปะติดปะต่อ				เอาสิ่งเล็กๆ น้อยๆ มาต่อกัน
ปะทุ					แตกออก
ปักษ์					ครึ่งเดือน
ปัจจัย					เป็นเหตุ หนทาง
ปั่น					ทำให้หมุน ในที่นี้หมายถึงปั่นป่วน วุ่นวาย
ปาฏิหาริย์ (ปา – ติ – หาน)		สิ่งน่าอัศจรรย์
ป่าว					ประกาศหรือแจ้งให้ทราบทั่วกัน
ปุ้งกี๋					ภาชนะสานด้วยไม้ไผ่สำหรับโกยดิน
เปรต					ผีชนิดหนึ่งรูปร่างผอมโซ สูงโย่งเย่ง
เปรย					พูดขึ้นมาลอยๆ
เปรี้ยว					รสอย่างหนึ่ง เช่นรสของมะนาว
เปลี้ย					อ่อนเพลีย
เปอร์เซ็นต์				ร้อยละ หรือหนึ่งต่อร้อย
ผ
ผงก (ผะ – หงก)				กระดกขึ้นลง
ผด					เม็ดเล็กๆ ขึ้นตามผิวหนัง
ผนึก (ผะ – หนึก)			ติดให้แน่น
ผยอง (ผะ – หยอง)			เผ่นโผน ถือดี
ผลิตภัณฑ์ (ผะ – หลิด – ตะ – พัน)	สิ่งของที่ทำขึ้นมา
ผอง					ทั้งหมด

ป.๔ เล่ม ๒ หน้า ๒๐๓
ผ้าขนหนู			ผ้าชนิดหนึ่งมีเส้นใยนูนออกมาเหมือนขนหนู
ผาด				ไปเร็ว (ผาดโผน – กระโดเผ่นไปอย่างเร็ว)
ผ่าเกล้า				พระเจ้าแผ่นดิน
ผายปอด			การช่วยให้คนหายใจ
ผ่าว				ร้อน
ผิง				ทำให้อุ่น
ผู้แทน				คนที่กลุ่มตั้งให้ทำหน้าที่แทน
เผยอ (ผะ – เหยอ)		เปิดขึ้น
เผ่าพันธุ์				เชื้อสาย
เผ้า				ผม
เผิน				ผิวๆ หรือ ตื้นๆ
เผือด				ซีดจางหรือเศร้าหมอง
แผง				เครื่องกำบังเป็นแผ่นๆ
แผด				เปล่งเสียงดัง
แผนก (ผะ- แหนก)		ส่วนย่อย หมู่ พวก
แผลง				สำแดงให้ปรากฏ
แผ่ว				เบาๆ
โผน				ทำให้ตัวโลดลอยไป
ไผ่เหลือง			ต้นไม่ชนิดหนึ่งปล้องมีสีเหลือง
ฝ
ฝอย				สิ่งที่เป็นเส้นเล็กๆ ละเอียด
ฝาด				รสอย่างหนึ่ง เช่นรสของหมาก หรือเปลือกมังคุด
เฝือก				เครื่องดามกระดูกที่หัก
พ
พง				ป่า
พ่น				เป่าลมออก
ป.๔ เล่ม ๒ หน้า ๒๐๔
พเนจร				เร่ร่อนไป
พยับฝน				ครึ้มฝน
พร้อง				พูดจา
พระคุณ				บุญคุณ
พระธาตุ			เจดีย์
พระปรางค์			สิ่งก่อสร้างยอดแหลมคล้ายเจดีย์
พระราชา			พระเจ้าแผ่นดิน
พรั่น				นึกกลัว
พราว				แววาว
พลิ้ว				บิด พลาด
พลี (พะ – ลี)			บูชา
พลุ้ย				ยื่นออกมา
พลู				ไม้เถาชนิดหนึ่งใช้ใบกินกับหมาก
พ่วง				ห้อยท้าย ติดมาด้วย
พวยพุ่ง				โชติช่วง
พะเนิน				เป็นกองสูง
พะยอม				ต้นไม้ยืนต้นชนิดหนึ่ง มีดอกสีนวลเป็นพวง มีกลิ่นหอม
พะรุงพะรัง			รุงรัง
พังเพย				คำพูดเปรียบเทียบ
พาที				พูด
พำนัก				พักอยู่
พิเคราะห์			คิดหาเหตุผล
พิทักษ์				คุ้มครอง ดูแล
พิพิธภัณฑ์ (พิ – พิด – ทะ – พัน)	สิ่งของต่างๆ ที่รวบรวมไว้เพื่อประโยชน์ในการศึกษา


ป.๔ เล่ม ๒ หน้า ๒๐๕
พิมเสน				เครื่องยาอย่างหนึ่งเป็นเกล็ดสีขาว มีกลิ่นหอม
พิรี้พิไร				พร่ำบ่น
พิโรธ				โกรธ
พิลึก				ประหลาด
พิสมัย (พิด – สะ – ไหม)		รัก ปลื้มใจ
พื้นเมือง			ของท้องถิ่น
พุง				ท้อง
พุด				ไม้ดอกจำพวกหนึ่ง มีหลายชนิด
พุดตาน				ต้นไม้ชนิดหนึ่งดอกโตสีขาว แล้วค่อยกลายเป็นสีแดง
เพชฌฆาต (เพ็ด – ชะ – คาด)	ผู้ฆ่า
เพ่นพ่าน			เกะกะ ไม่อยู่กับที่
เพรียก				เสียงร้องมากๆ
เพรียว				เปรียวหรือเรียว ไม่อ้วน
เพลงพวงมาลัย			การเล่นพื้นเมืองชนิดหนึ่งมีการร้องโต้ตอบกัน
เพ้อเจ้อ				พูดเหลวไหล
เพิง				สิ่งก่อสร้างที่มีหลังคามุงลาดไปด้านเดียว
โพก				เอาผ้าพันรอบศรีษะ
ไพบูลย์				เต็มเปี่ยม
ไพรสัณฑ์			ป่า
ฟ
ฟั่นเฟือน			หลงใหล เผลอสติ
ฟิล์ม (ฟิม)			แผ่นวัสดุบางใส ใช้ในกล้องถ่ายรูป
ฟุต				ความยาวเท่ากับ ๑๒ นิ้ว
ฟูมฟาย				น้ำตาอาบหน้า
เฟ้น				บีบนวด

ป.๔ เล่ม ๒ หน้า ๒๐๖
ภ
ภพ					แผ่นดิน
ภารโรง					ผู้ดูแลรักษาความสะอาด
ภู่					แมลงชนิดหนึ่งปีกสีดำเจือน้ำเงิน
ภูมิศาสตร์ (ภู – มิ – สาด)		วิชาว่าด้วยพื้นแผ่นดิน และชาติต่างๆ ทั้งในด้าน
		การปกครองและการทำมาหากิน
เภทภัย					ภัยต่างๆ
โภชนาการ (โพด – ชะ – นา – กาน)	อาหารที่มีคุณค่า โดยปรุงอย่างถูกวิธี
ม
มรกต (มอ – ระ – กด)			แก้วสีเขียว
ม้วยมรณ์				ตาย
มหันต์					ใหญ่ มาก
มหาสมุทร (มะ – หา – สะ – หมุด)	ท้องน้ำอันกว้างใหญ่
มอบหมาย				กำหนดงานให้ทำ
มะขามเทศ				ต้นไม้ชนิดหนึ่งมีฝักคล้ายมะขาม
มะขามป้อม				ต้นไม่ชนิดหนึ่งมีใบคล้ายมะขาม ผลกลม รสเปรี้ยวและ
					ฝาด
มะไฟ					ผลไม้ชนิดหนึ่งผลกลมเท่าหัวแม่มือเป็นพวง รสเปรี้ยวๆ
					หวานๆ
มะลิลา					ชื่อดอกไม้สีขาว กลิ่นหอมเย็น
มังกร					สัตว์ในนิยายจีน ตัวคล้ายงู แต่มีสี่ขา
มารยา (มาน – ยา)			แกล้งทำ
มาลัย					พวงดอกไม้
มิจฉาชีพ (มิด – ฉา – ชีบ)			การทำมาหากินในทางที่ผิด


ป.๔ เล่ม ๒ หน้า ๒๐๗
มึน				วิงเวียน เมาเล็กน้อย
มุด				เอาหัวลอดเข้าไป
มุนี				ฤษี
แม่แรง				เครื่องผ่อนแรงสำหรับยกของหนักๆ
ไม้จันทร์			ต้นไม้ยืนต้นชนิดหนึ่ง แก่นมีกลิ่นหอม
ไม้ซาง				ไม้จำพวกไม้อ้อ มีปล้องยาว
ย
ยวบยาบ			เดินหนักๆ ช้าๆ ทำให้พื้นไหว
ยโส				ถือตัว หยิ่ง
ยัน				ดัน
ยาหอม				ยาแก้ลม
ย่าน				บริเวณ
ย่ำยี				ข่มเหง เบียดเบียน
ยืดยาว				จำนวนมาก ยาวเกินควร
ยุค				เวลา สมัย
ยุติ	(ยุ – ติ)			หยุด ตกลง
ยุบ				เล็กลง ลดลง
เย่อ				ฉุดรั้งแย่งกัน
เยิ่นเย้อ				ยาวออกไป ไม่กะทัดรัด
แยง				แหย่งเข้าไป
แยบคาย				เข้าที
แยแส				สนใจ หรือเอาใจใส่
ไย				ทำไม เหตุใด
ไยไพ				พูดให้อาย เยาะเย้ย
ร
รถดับเพลิง			รถที่มีเครื่องดับไฟ
ป.๔ เล่ม ๒ หน้า ๒๐๘
รถสามล้อ		รถจักรยานชนิดหนึ่ง มีสามล้อ
ร้น			เร่งรุด
รโหฐาน (ระ – โห – ถาน)	ที่เฉพาะส่วนตัว ที่สงัด
ร่อง			ช่อง
รอน			บั่นทอน (ฤทธิรอน = มีฤทธิ์)
ร้อนรน			กระวนกระวาย
ร้อยแก้ว			ข้อความที่เรียบเรียงได้ความและไพเราะ
ระ			กระทบ
ระคาย			รู้สึกเคืองและคัน
ระทึก			ใจเต้นตึกๆ
ระนาด			เครื่องดนตรีประเภทตี ทำด้วยไม้เป็นซี่
ระบม			รู้สึกปวดเมื่อย
ระบำ			การฟ้อนรำเป็นชุด
ระโยงระยาง		สายโยงเป็นแถว
ระรัว			สั้นสะเทือน
ระส่ำระสาย		ทุรนทุราย กระวนกระวาย
ระโหย			อ่อนเพลียใจ
รังไหม			ฝักที่หุ้มตัวไหมในระยะที่เป็นตัวดักแด้
รัศมี (รัด – สะ – หมี)	แสงสว่างที่ออกจากจุดศูนย์กลาง
ราตรี			กลางคืน
ราม			งาม
ร่าย			อ่านหรือเสกคาถา
ราว			เหมือนกับ
รำพัน			คร่ำครวญถึง
รำพึง			คำนึงถึง
ร่ำไร			ซ้ำๆ ซากๆ
ป.๔ เล่ม ๒ หน้า ๒๐๙
ริ้น			แมลงขนาดเล็ก กัดเจ็บเหมือนยุง
ริบ			รวบเอาเสียหมด
ริ้ว			เป็นเส้นๆ
รี			เป็นวงยาวเรียว
รื่นรมย์			สุขสบาย
รุ่งโรจน์			รุ่งเรือง
เร้น			แอบ  หลบ  ซ่อน
เรี่ยราย			กระจายไป เกลื่อนกลาด
เรี่ยไร			เก็บเงินโดยขอร้องให้ออกตามความสมัครใจ
เรื้อรัง			ช้านาน
แร้นแค้น		ขัด ฝืดเคือง
ล
ลน			เผาให้ไหม้แต่ผิวๆ
ล้มละลาย		ไม่มีทรัพย์สินใดๆ เหลืออยู่เลย
ลวก			คร่าวๆ ไม่ละเอียด
ลวด			โลหะเส้นกลมยาว
ล้อเลียน			ทำตามอย่างเพื่อล้อเล่น
ลอยนวล		อยู่ตามสบาย
ละมุน			อ่อนนุ่ม
ละเมาะ			ป่าเล็กๆ
ละโมบ			มักได้ โลภมาก
ละไม			งามน่าดู
ละล่อง			ลอยล่อง ลอยไป
ละล้าละลัง		ห่วงหน้าห่วงหลัง
ละลิ่ว			ลอยไปสูงลิบ
ละหุ่ง			ต้นไม้ชนิดหนึ่ง เมล็ดใช้ทำน้ำมัน
ป.๔ เล่ม ๒ หน้า ๒๑๐
ละอาย				ขวยเขิน กระดาก
ลังเล				ไม่แน่ใจ
ลัทธิ				ความเชื่อที่สืบต่อกันมา
ลาญ				แตกหัก ทำลาย
ลาม				ขยายออกไป
ล่าม				ผูกไว้ ความหมายอื่นหมายถึง ผู้แปลคำพูดของฝ่ายหนึ่งให้อีก
				ฝ่ายหนึ่งเข้าใจ
ลายลักษณ์			เครื่องหมายเป็นตัวหนังสือ
ลำพอง				ฮึกเหิมในใจ
ลิตร				เครื่องตวงที่มีปริมาตร ๑,๐๐๐ ลูกบาศก์เซนติเมตร
ลุล่วง				สำเร็จ
ลูกบาศก์			แท่งวัสดุหกด้าน ทุกด้านเข้ากันหมด
เล็ม				กัดกินทีละน้อย
เลห์กระเทห์			กลอุบาย
เลื่อย				เครื่องมือสำหรับตัดต้นไม้
แลคเกอร์ (แล็ก – เก้อ)		น้ำยาเคลือบเพื่อรักษาผิวไม้
โลหิต				เลือด
ว
วรรณคดี (วัน – นะ – คะ – ดี)	หนังสือที่ได้รับยกย่องว่าแต่งดี
วังเวง				ในที่นี้หมายถึงเงียบ เปล่าเปลี่ยว
วัฒรธรรม (วัด – ทะ – นะ - ทำ)	แนวการดำเนินชีวิตที่ดีงาม
วัฒนา (วัด – ทะ – นา)		เจริญ
วัสดุ (วัด – สะ – ดุ)		สิ่งของ
วาที				คำพูด
วานร				ลิง
วาบ				ปรากฏขึ้นแล้วหายไป ดับไป เช่น เกิดแสงสว่างขึ้นแล้วดับไป
ป.๔ เล่ม ๒ หน้า ๒๑๑
วาย				หมดสิ้น
วายุ				ลมพายุ
วิตะมิน				สารอาหารชนิดหนึ่ง
วิ่น				ขาดแหว่งออกไป
วิบัติ (วิ – บัด)			ความเสียหาย
วิปริต (วิ – ปะ – หริด)		ผิดปกติ
วุฒิไกร (วุด – ทิ – ไกร)		ความเจริญอย่างยอดเยี่ยม
วูบ				ผ่านมาและผ่านไปอย่างรวดเร็ว
แว่น				วงกลม
ศ
ศาลาลัย				ศาลาที่พัก
ศิลปกรรม (สิน –  ละ – ปะ – กำ)	สิ่งของที่ทำขึ้นอย่างประณีตงดงาม
ศิลปหัตถกรรม			สิ่งที่เป็นงานฝีมือ
ศรีษะล้าน			ศรีษะไม่มีเส้นผม
ส
สกุณา				นก
สงกา				สงสัย
สนม				ชายาของพระเจ้าแผ่นดิน
สนั่น				กึกก้อง
สบถ				พูดให้สิ่งศักดิ์สิทธิ์ลงโทษตัวเอง
สมโภช				งานฉลอง
สมร (สะ – หมอน)		การรบ
สมา (สะ – มา)			ขอโทษ
สมาธิ (สะ – มา – ทิ)		การทำจิตใจให้แน่วแน่
สมาน				ทำให้ติดกัน
สยอง				หวาดกลัวจนขนลุก
ป.๔ เล่ม ๒ หน้า ๒๑๒
สยาย				กระจายออก
สร้างสรรค์			ทำขึ้น
สราญ (สะ – ราน)		สุขสบาย
สละสลวย			งดงาม
สลาก				เครื่องหมายสำหรับเสี่ยงทาย
สลาย				แตก พัง ทลาย
สวัสดิการ			การอำนวยความสุขสบาย
สวัสดิภาพ			สภาพที่ดีงาม ปลอดภัย
สอย				ใช้ไม้ปลิดของลงจากที่สูง
สอยดาว				การเสี่ยงทายด้วยการสอยสลาก
สะกิด				เขี่ยเบาๆ
สะเก็ด				ชิ้นเล็กๆ ที่หลุดออกจากท่อนใหญ่
สักการะ				เคารพบูชา
สังวร				ความระวัง
สังเวช				ความสลดใจ
สังหรณ์				คิดไปคล้ายกับมีอะไรดลใจ
สัจจะ				ความจริง
สัจธรรม (สัด – จะ – ทำ)		ความเป็นจริงตามธรรมชาติ
สัญลักษณ์ (สัน – ยะ – ลัก)	เครื่องหมาย
สัน				ลักษณะนูนขึ้นเป็นแนว
สันติสุข				ความสงบสุข
สัพยอก (สับ – พะ – ยอก)	หยอก ล้อเล่น
สัมปชัญญะ (สำ – ปะ – ชัน – ยะ)	ความรู้ตัวอยู่เสมอ
สัมผัส				แตะต้อง
สัมมาคารวะ (สำ – มา – คา - 	กิริยาวาจาดี
		ระ – วะ)
ป.๔ เล่ม ๒ หน้า ๒๑๓
สัมมาอาชีพ			ประกอบอาชีพชอบ ประกอบอาชีพสุจริต
สาง				ผี
สาธยาย (สา – ทะ – ยาย)		เล่าเรื่องโดยถี่ถ้วน
สาธารณ์			ชั่วช้า
สาธุการ				กล่าวสรรเสริญ
สาบาน				ให้สัญญาว่าถ้าทำไม่ได้จะให้สิ่งศักดิ์สิทธิ์ลงโทษ
สามานย์			ชั่ว เลว
สายใจ				ผู้ที่เป็นที่รักมาก
สายป่าน			เชือกเส้นเล็กๆ และเหนียวมาก
สายพาน			เส้นเชือกหรือแผ่นโยงให้เครื่องจักรหมุน
สารคดี (สา – ระ – คะ –ดี)	เรื่องราวที่มีประโยชน์
สารภี (สา – ระ – พี)		ต้นไม้ยืนต้นชนิดหนึ่ง ดอกสีเหลืองมีกลิ่นหอม
ส่ำ				หมู่ เหล่า
สำลัก				อาการที่อาหารเข้าไปทางหลอดลมแล้วไอหรือจามออกมา
สิง				เข้าไปอยู่
สิทธา (สิด – ทา)			ฤษี
สินบน				สิ่งของหรือทรัพย์ที่ให้หรือสัญญาว่าจะให้เมื่อได้รับความสำเร็จ
				ตามที่ตกลง
สิ้นเนื้อประดาตัว		ไม่มีทรัพย์สมบัติติดตัวเลย
สุดขีด				เต็มที่
สุดท้อง				ลูกคนเล็กที่สุด
สุนทร				ดีงาม ไพเราะ
สุม				วางทับกัน ในที่นี้หมายถึง ไฟติดกรุ่นอยู่เสมอ
สุ่ม				ไม่มีจุดหมาย
สุรา				เหล้า

ป.๔ เล่ม ๒ หน้า ๒๑๔
สุริยคราส (สุ – ริ – ยะ – คราด)		การเกิดเงามือบนพระอาทิตย์
เส้นผ่าศูนย์กลาง				เส้นตรงที่ผ่ากลางวงกลม
เสบียง (สะ – เบียง)			อาหารที่เอาไปกินระหว่างทาง
เสมือน (สะ – เหมือน)			ราวกับว่า เหมือน
เสรีภาพ					สภาพที่มีอิสระ
เสี้ยน					ไม้ที่แตกเป็นเส้นเล็กๆ ปลายแหลม
เสือลายพาดกลอน			เสือชนิดหนึ่งมีลายขวางตัว
แส้					ไม้สำหรับตีม้า
โสร่ง (สะ – โหร่ง)			ผ้านุ่งเป็นถุง มีลวดลายต่างๆ
ไส					ไสส่งไป ผลักไป
ห
หงส์					นกชนิดหนึ่งในจำพวกห่าน แต่ตัวโตและคอยาวกว่า ใน
					ที่นี้หมายถึงหงส์ในนิยาย มีเสียงไพเราะ
หงาย					พลิกเอาข้างหน้าขึ้นหรือข้างท้องขึ้น
หญ้าปล้อง				หญ้าชนิดหนึ่งต้นเป็นปล้อง เกิดอยู่ริมน้ำ
หน่วย					ส่วนหนึ่ง (หน่วย = กลุ่มที่ทำงานรับผิดชอบเรื่องใดเรื่อง
					หนึ่ง
หน้าปัด					ด้านหน้าของนาฬิกาที่มีตัวเลขหรือเครื่องหมายสำหรับ
					บอกเวลา
หน้าไม้					เครื่องยิงลูกดอก มีรางและคันพร้อมด้วยสายส่ง
หนำใจ					ได้สมกับที่ต้องการ
หนี้					เงินที่ติดค้างอยู่ซึ่งจะต้องจ่ายให้แก่เจ้าของเงิน
หนีบ					กดหรือบีบให้แน่นด้วยของเป็นง่าม
หนืด					เหนียวจนดึงออกได้ยาก
หมกมุ่น					ใฝ่ใจมุ่งไปทางเดียว
หมวด					หมู่เหล่า  หรือกลุ่ม
ป.๔ เล่ม ๒ หน้า ๒๑๕
หมอก				ไอน้ำที่เป็นควันขาวมัวอยู่ในอากาศ
หมัด				กำปั้น
หมิ่น				ดูถูกว่าไม่จริง
หมื่น				จำนวนสิบพัน (๑๐,๐๐๐)
หยอด				เทลงคราวละน้อย
หยั่ง				วัดดูเพื่อให้รู้ตื้นลึก คาดคะเนดู
หยัน				เยาะเย้ย
หยาม				ดูหมิ่น
หยิก				งอ ไม่ตรง ม้วนงอ
หยี				หรี่เล็ก (ใช้สำหรับตา)
หรูหรา				งามฉูดฉาด
หล่ม				ที่มีโคลนลึก
หลอน				ทำให้ตกใจ หลอก
หลาบ				กลัวไม่กล้าทำอีก เข็ด
ห้อ				วิ่งเต็มที่
หอยทับทิม			หอยชนิดหนึ่ง ขนาดเล็ก สีแดงสวย
หอยมุก				หอยชนิดหนึ่ง มักมีไข่มุกอยู่ภายใน
หอยสังข์			หอยชนิดหนึ่ง ก้นยาวเรียวแหลม
หักโหม				จู่โจมเข้าไปใช้กำลัง
ห้าว				เสียงใหญ่และดัง
หุบ				ปิด
เห				เบนไป ไม่ตรง
เหยาะ				วิ่งช้าๆ
เหยิง				รุงรัง
เหรียญ				โลหะหล่อเป็นรูปต่างๆ มีลักษณะแบน
เห่อ				มีใจจดจ่อและภูมิใจกับสิ่งนั้นมากเป็นพิเศษ
ป.๔ เล่ม ๒ หน้า ๒๑๖
	แหนบ				เครื่องหนีบใช้สำหรับถอนขน
	แหย่				สอดหรือแทงเข้าไป
	แหลก				ละเอียดเป็นผง
	โหม				โจนทะยานพุ่งขึ้น
	โหยหวน			คร่ำครวญไม่ยอมหยุด
อ
	อดสู				น่าละอาย
	อดีต				ผ่านไปแล้ว
	อนุสรณ์				ที่ระลึก
	อบายมุข (อะ – บาย – ยะ – มุก)	ทางแห่งความเสื่อมเสีย
	อภัย				ไม่มีโทษ ไม่มีภัย
	อรัญ				ป่า
	อลหม่าน (อน – ละ – หม่าน)	สับสน แตกตื่น
	อสรพิษ (อะ – สอ – ระ – พิด)	สัตว์มีพิษอยู่ในเขี้ยว
	ออกร้าน				เอาของไปตั้งแสดง หรือวางขายในเวลาที่มีงาน
	ออเซาะ				พูดและแสดงท่าทางเอาอกเอาใจ
	อ่อย				เบาๆ (ใช้กับเสียงพูด)
	อะไหล่				ชิ้นส่วนของเครื่องจักรกลที่เอามาแทนของเก่าที่ชำรุด
	อักเสบ				พิษกำเริบทำให้ปวดและบวม
	อัคคี				ไฟ
	อัญชัน				ต้นไม้เถาชนิดหนึ่ง ดอกมีสีต่างๆ ส่วนมากมีสีม่วงคราม
	อัญประกาศ (อัน – ยะ – ประ –	เครื่องหมายคร่อมคำพูดหรือข้อความที่สำคัญ
กาด)
	อัฐ				เงิน
	อันดับ				ลำดับก่อนหลัง

ป.๔ เล่ม ๒ หน้า ๒๑๗
อันธพาล (อัน – ทะ – พาน)		คนเกะกะระราน
อับอายขายหน้า				อายจนไม่กล้ามองหน้าใคร
อัปยศ	(อับ – ปะ – ยด)			เสื่อมเสีย น่าอาย
อัปลักษณ์ (อับ – ปะ – ลัก)		ในที่นี้หมายถึง ไม่สวย ไม่น่าดู
อัมพาต (อำ – มะ – พาด)			โรคที่ทำให้ร่างกายเป็นง่อย
อางขนาง (อาง – ขะ – หนาง)		อาย ขวยเขิน
อาจหาญ				กล้าหาญ
อาจิณ					สม่ำแสมอ
อาณัติ (อา – นัด)				คำสั่ง ข้อบังคับที่กำหนดไว้
อาธรรม์ (อา – ทัน)			ไม่ถูกต้อง ไม่ดี ไม่ยุติธรรม
อาน					เครื่องรองนั่งบนหลังม้าหรือจักรยาน
อานิสงส์				ผลแก่งความดี
อานุภาพ				อำนาจยิ่งใหญ่
อาพาธ					ป่วย (ใช้กับพระภิกษุ)
อาเพศ					เกิดขึ้นอย่างผิดปกติ
อารักษ์					การคุ้มครอง การป้องกัน
อาราธนา (อา – ราด – ทะ – นา)		เชิญ นิมนต์ (ใช้กับพระสงฆ์)
อาลักษณ์				ผู้เขียนหนังสือ
อาวรณ์					คิดกังวลถึง ห่วงใย อาลัย
อาศรม (อา – สม)			ที่อยู่ของฤาษี
อาสนะ (อาด – สะ – นะ)			ที่นั่ง
อิริยาบถ					การเคลื่อนไหว
อิสรภาพ (อิด – สะ – หระ – พาบ)		ความเป็นใหญ่ในตัวเอง ไม่ขึ้นแก่ใคร
อีสาน					ทิศตะวันออกเฉียงเหนือ
อึกทึก (อึก – กะ – ทึก)			อื้ออึง
อืด					พองขึ้น
ป.๔ เล่ม ๒ หน้า ๒๑๘
อุกกาบาต			แสงสว่างเป็นก้อนตกลงมาจากอากาศ
อุตริ (อุด – ตะ – หริ)		แปลกออกไป
อุตสาหกรรม			การทำสิ่งของเพื่อขายเป็นสินค้า
อุทธรณ์ (อุด – ทอน)		การขอร้องให้รื้อฟื้นขึ้นมาพิจารณาอีก
อุทยาน (อุด – ทะ – ยาน)		สวนอันรื่นรมย์
อุทาน				เสียงที่เปล่งออกมาเมื่อดีใจหรือแปลกใจ
อุบัติเหตุ (อุ – บัด – ติ – เหดุ)	เหตุที่เกิดขึ้นโดยไม่คาดคิด
อุบาทว์ (อุ – บาด)		ไม่ดีหรืออันตราย
อุโบสถ (อุ – โบ – สด)		โบสถ์ หรือสถานที่ทำกิจของสงฆ์
อุปโภค (อุบ – ปะ – โพก)		ใช้สอย
 อุปมา (อุบ – ปะ – มา)		เปรียบเทียบ
อุปัชฌาย์ (อุ – ปัด – ชา)		พระเถระผู้ทำหน้าที่เป็นประธานในการบวช
อูม				โป่งหรือนูนขึ้น
เอกสาร (เอก – กะ – สาน)	หนังสือสำคัญ
เอกา				คนเดียว โดเดี่ยว
เอ้อระเหย			เป็นคำกล่าวนำก่อนจะร้องเพลงพวงมาลัย
เอื้อนเอ่ย			พูดขึ้นมา
แอกน้อย			ท่อนไม้ที่ผูกติดกับคันชักไถ
แอลกอฮอล์			ของเหลวที่ใช้ผสมสีทาไม้
โอชา				อร่อย
โอบอ้อมอารี			แสดงน้ำใจต่อผู้อื่น เผื่อแผ่ เอื้อเฟื้อ
